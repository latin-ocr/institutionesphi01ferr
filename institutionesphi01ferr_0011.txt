 

a& ξς

, ἝΜΔῂ-ᾑι oN una me ratio permovit, ut Institutiones

{N} Philosophiae Moralis‚ quas primum in Fa-
..ἔξὲᾆλζῖῧῇῃ cultate Theologica Pictaviensi‚ tum in Colle-

· gio Lavalliensi praelegeram, nunc vero in
Pontificio hoc Lyceo Gregoriano a pluribus
iam annis praelego, romanis typis vulgarem. Hoc enim
in primis a me postularunt antiquiores alumni, quorum
vota nec negligenda neque aspernanda putavi: praeterea
ipsa res opportuna maxime mihi visa fuit, ut et in prae-
sens et in posterum discipulorum commodo atque utili-
tati servirem.

Porro in his Institutionibus conficiendis ea mihi po-
tissimum obversabatur Tullii (1) sententia: « Omne⁷ quod
de re bona dilucide dicitur, mihi praeclare dici videtur.
Istiusmodi autem res dicere ornate velle puerile est, plane

autem et perspicue expedire posse docti et intelligentis

 

(1) De fin. bon. et mal. III. 5.

