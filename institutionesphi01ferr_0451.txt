-·· 431 ’-

diam.- quis miseris opem feret? Tolle spem: quae iu-
cunditas in vita? Tolle amorem in filios: quae cura pa-
v*rentum in recta ipsorum educatione? Quoties quantumque
homini prodest ira ad fortiter se gerendum, timor ad
agendum prudenter, pudor seu verecundia ad caste tem-
perateque vivendum. Verumtamen passiones hae sunt
nobis utilissima adminicula, dummodo ut iam in prooe-
mio huius capitis diximus, easdem castigemus et per vir—
‘tutes moderemur. Si hoc neglexerimus, si eas ad im-
moderantiam pervenire siverimus, tunc ex nostra culpa,
haud secus ac equi indomiti et effrenes, exitio nobis erunt
ac ruinae, et ad omnem infringendam divinam huma—
· namque legem adducent. «Ne culpam ergo in rem ipsam
conferamus, sed semper in nostram mentem» (Ι).

Verum, inquies, si passiones secundum se spectatae,
nec bonae sunt nec malae moraliter, curnam ftequenter
dicuntur malae? Quia scilicet passionum nomine tum
veteres tum recentiores non motus appetitus quoscumque
significant, sed hos motus ut recessum a rationis regula
includunt. Ita Tullius cum (2) inquit: « Perturbationes
sunt turbidi animorum concitatique motus, aversi a ra-
tione et inimicissimi mentis vitaeque tranquillae ». Immo
neque motus tantum intelligunt, sed habitus iuxta eos
operandi i. e. ipsos vitiorum habitus. Quos habitus qui
culpa sua contraxerit, nunc autem, ut par est, velit de—
ponere, illud meminerit, quod legitur apud Tacitum (3):
«Ne corporis quidem morbos veteres et diu auctos, nisi
pei· dura et aspera coerceas: corruptus simul et corruptor,
aeger et flagrans animus haud levioribus remediis ex-
stinguendus est, quam libidinibus ardescit.»

(1) Dc passionibus cs. Descuret, lii iiiwlirine des [nmium.
(2) Tusa. disp. IV. 15. (js. 'l'ongfflrgi l. cit.
(3) Annal. 111. 51.

