Atqui in iis actionibus finis operantis est rectus. Ergo ex
fine operantis fluit rectitudo in illas actiones. Cum prae-
missa maior sit manifesta, minor tantum probatur. In
iis actionibus finis operantis est ipse finis operis, cum
quo identificatur. Atqui finis operis est finis conformis
intentioni Dei creatoris , qui revera ea opera ad illud
naturae levamen institnit, iisdemque oblectamentum illud
voluit in sua sapientia adnectere, ne talia opera ad con-
servationem individui necessaria ob molestiam ab homi-
nibus negligerentur z quod autem est conforme intentioni
Dei naturae institutoris, illud sane est rectum. Ergo in iis
actionibus finis operantis est rectus, —- Insuper β) 111 eas
actiones aliqua vera rectitudo dimanat ex tertio morali-
tatis fonte‚ nempe ex circumstantiis seu ex modo quo eae
actiones fiunt. Nam operans dicitur agere tempore loco
mensura aliisve in adiunctis debitis, seu cum conveniente
moderatione. Sed agere in debitis adiunctis et cum con-
veniente moderatione (praesertim si id constanter fiat)
est agere recte et ordinate. Ergo in iis actionibus tali
ratione positis agens se se gerit recte atque ordinate, seu
illae actiones sunt rectae ex modo, quo fiunt (Ι).

76. SCHOLION. Aliquot nunc solvemus difficultates,
quae fere omnes, si quid probarent, non illud sane ef· ’
ficerent , quod tamen esset contra hanc thesim osten-
dendum, videlicet actiones praedictas esse moraliter in-
differentes, sed 1106 ad summum demonstrarent eas esse

(1) Haec s. Augustinus insinuat hisce verbis, serm. 2. in ΡΞ. 34.
num. 16.: «Suggero remedium, unde tota die laudes Deum, si
vis: quidquid egeris, bene age, et laudasti Deum. Quando cantas hy-
mnum, laudas Deum... Cessasti ab hymno cantando, discedis ut
reficiaris? Noli inebriari, et laudasti Deum. Discedis ut dormias? Noli
surgere ad male faciendum, et laudasti Deum. Negotium agis? Noli

fraudem facere, et laudasti Deum. Agrum colis? Noli litem movere
ct laudasti Deum. >2

