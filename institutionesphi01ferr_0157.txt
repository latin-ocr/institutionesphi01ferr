illam. Ignorantia dicitv privationem scientiae debitae, dum
scilicet alicui deest cognitio eorum, quae aptus natus est
scire i. e. quae tenetur scire. Error autem est approbatio
falsi pro vero. Itaque nescientia minus dicit, error plus
dicit, quam ignorantia, quae proinde medium obtinet
locum inter nescientiam et errorem (1). Errori applicentur
ea, quae de ignorantia dicturi sumus: eademque aptentur
etiam inadvertentiae‚ quae definitur, carentia cognitionis
actualis in eo, qui etsi aliquid, e. g. legem, habitualiter
cognoscat, de illo tamen hic et nunc ob memoriae im—
becillitatem non recordatur, non cogitat. Haec dici etiam
solet inconsideratio seu oblivio.

Duae sunt praecipuae divisiones ignorantiae (item-
que erroris et inadvertentiae). — ΙΝ) Ralione obiecti vel rei
quae ignoratur, distinguitur in ignorantiam iaris, facti
et poenae. Prior est ignorantia legis vel praecepti aliquid
imperantis aut prohibentis: et haec subdividitur, prout
versatur vel circa legem seu ius naturale, vel circa legem
seu ius positivum (2). Altera est ignorantia facti vel
adiuncti alicuius cognoscendi pro applicatione legis: ille
e. g. qui scit quidem praeceptum ecclesiasticum de ieiu-
nio, sed ignorat aut non advertit hunc esse diem, quo
est ieiunandum, versatur in ignorantia aut inadvertentia
facti. Tertia est ignorantia poenae specialis, sub qua
aliquid praecipitur vel prohibetur. - 2.⁰) Ratione subiecti
dividitur in ignorantiam invincibilem et vincibilem. Invin-
cibilis est ea quae depelli non potuit acquisitione cogni-
tionis oppositae, vel quia suspicio de investigatione insti-
tuenda numquam in mente oborta est, vel quia, si oborta

 

(1) Discrimen inter ignorantiam et errorem clare vides in iis,
qui ignorantiae mysteriorum Fidei superaddunt etiam oppositas illis
mysteriis falsitates.

(2) Item si nescias casum aliquem comprehendi generali aliqua
lege, ignorantia erit iuris. Cf. Ballerini. syn. de act. hum. num. 22

