-382—

statuit adhibere homines tamquam cooperatores et mini-
stros in regimine mundi, eis potestatem ad obligandum
certos iutra limites communicando. Atqui ordinatio Dei
gubernatoris nil est aliud nisi lex aeterna. Ergo princeps
humanus potestatem obligativam habet ex lege aeterna:
eiusque actus, si obligatorii sunt, sunt tales ex efficacia
legis aeternae. Itaque Deus est universalis legislator vel
suppositi immediatione vel virtutis, ut philosophi sermo-
cinantur (1). Quae omnia aperte significavit divina Sa—
pientia cum dixit (2): Per me reges regnant, utique quan-
tum ad potestatem obligativam‚ et legum conditores iusta
decernunt, utique quantum ad rectam rationem.

ΙΙ. Quemadmodum legem positivam cum lege ae-
terua comparavimus, ita eamdem nunc conferemus cum
lege naturali.

Ac primo quidem lex positiva (3) praesupponit legem
naturalem. Etenim quamvis omnis lex temporaliS‚ ut ex
dictis in praecedente parte constat, vere sit participatio
legis aeternae3 tamen hoc intercedit discrimen inter na—
turalem legem et positivam, quod naturalis sit prima,
positiva autem secunda (si divina sit, immediata, si hu—
mana, mediata) legis aeternae participatio. Hoc liquet ex
ipsa voce, qua denominatur naturalis: siquidem natura

 

(1) Cf. Suarez in prooem. ad libros de leg.

(2) Prov. 8. De hac quaestione cf. 5. Thomam, 1¹ 2. q. 93. art. 3.
«utrum omnis lex a lege aeterna derivetur. »

(3) Cum dicimus quod lex positiva divina supponit, legem di-
vinam naturalem, sermo nobis est, ut patet, non de ‚lege positiva
divina active spectata in Deo, sub qua consideratione est lex ipsa
aeterna secundum conceptum eius inadaequatum, ut iam cum Sua-
resio monuimus, sed de lege positiva divina passive spectata in crea—
tura rationali. Sub hoc respectu duae immediatae participationes legis
aeternae, naturalis et positiva, ita se habent, ut naturalis praecedat
necessario positivam.

