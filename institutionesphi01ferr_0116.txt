deliria et iam nunc satis intelligitur (1) et futura in vita
plenissima in luce apparebit. — At vero β) non admittatur
vitain lianc esse statum viae: supponatur Deum beati-
tudinem post mortem donaturum tum illis, qui secundum
virtutem vixerint, tum illis, qui vitiis se dederint, tum
scelesto, qui sui fratris sanguinem fudit, tum inno-
centi, cui ille vitam ademit. Iam Deus seipsum negaret,
cumque sit ipsa sapientia, sanctitas, bonitas et iustitia,
iam seipsum non ostenderet sapientem, bonum, sanctum
et iustum. Tune sane consilium fuisset sapientius et
sanetius homines condere eosque statim ad beatitudinem
admittere, si nimirum eius assecutio rationem non praemii,
sed tantummodo summi boni omnibus sive bonis sive
malis ex aequo conferendi habere debuisset.

Quae argumenta tertio confirmabimus hac adducta
comparatione. Sit pater, qui rem aliquam, e. g. librum,
filio suo proponat, nec tamen statim det, cum in promptu
habeat, statimque donare possit. Quaero: etiamsi pater
nil verbis expresse addat, nonne filius ex illo agendi
modo iarn probe intelligeret, rem illam a patre promitti
comi'itmmzte, seu esse procul dubio aliquid, quod pater
fieri ab ipso vult, antequam praemium illud conferat?

 

(1) Cf. s. Augustinum, de civ. Dei l. 1. cc. 8 et 9, ubi plura haben-
tur ad divinam providentiam intelligendam atque vindicandam ap-
prime utilia. ln cap. 8. haec praeter alia multa habet: « Si Deus
nunc omne peecatum manifesta plecteret poena, nihil iudicio ser—
vari putaretur: rursus, si nullum peccatum nunc puniret aperte
Divinitas, nulla esse providentia divina crederetur. «Et in cap. 9.:
« Habent aliam causam boni, quare temporalibus affligantur malis,
qualem habuit lob, ut sibi ipse humanus animus sit probatus et
cognitus, quanta virtute pietatis gratis Deum diligat. » Cf. etiam
inter orationes M. Ant. Mureti illam, quam Romae habuit, cum
interpretaturus esset Senecae librum, de providentia, seu quare bonis
viris multa mala accidant cum sit providentia. Ibi exponuntur ex
s. Ioanne Chrysostomo undecim rationes, cur ita fieri expediat.

