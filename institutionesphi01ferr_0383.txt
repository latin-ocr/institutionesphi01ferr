« Evertit, ita s, Hieronymus (1), penitus perversum
hoc dogma (quod poenae finem sint habiturae) timorem
Dei, dum facile homines labuntur ad vitia, putantes etiam
diabolum, qui auctor est et peccatorum omnium fons,
acta poenitentia, posse salvari. » Et addit: «Finge quod
libet: annos et tempora duplica, et infinitas aetates con-
gere cruciatibus; si finis omnium similis est, praeteritum
omne pro nihilo est3 quia non quaerimus, quid aliquando
fuerimus, sed quid semper futuri sumus ³> .

ARGUMENTUM III. Ex paritate inter retributionem prae-
miorum et retributionem poenarum. — Bonis enim prae-
mia, malis autem poenae debentur eadem iustitiae ra-
tione. Atqui boni in fine obtento aeterna afficiuntur laetitia
ac perenni gaudio. Ergo et mali in fine amisso aeternum
percipient luctum, iramque sempiternam.

[H. Insuper tertio, contra hoc de aeternitate poenarum
dogma nullae opponi possunt difficultates, quas bene con-
sulta ratio solvere nequeat.

OBIECTIO 1. Iustus iudex non infligit poenam, quae
non habet proportionem cum culpa. Atqui Deus est iu-
stus iudex: poena autem aeterna non habet proportionem
cum culpa utpote temporaria, et saepe etiam momen-
tanea. Ergo Deus non infligit poenam aeternam. — Re-
spondeO. Dist. ampart. min. Non est proportio arithmetica
seu in tempore commensuratio inter durationem poenae
aeternae et durationem culpae conc. vel transm„ non est
proportio geometrica inter gravitatem poenae aeternae,
et gravitatem culpae letalis nego. «Quidam, inquit s, Au-
gustinus (2), iniustum putant, ut pro peccatis quamlibet

 

(1) Comment. in cap. III. Ionae.
(2) De Civ. Dei 1. XXI. c. IX. Cf. s, Io. Clirysostom hom. 25.
ad Rom„ Theodorum episc. in disput. XIV. contra Orig.‚ s. Th. 1.

2. q. 87. a. 3.

