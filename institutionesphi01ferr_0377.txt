“- 357 —

haec poena non est poena sensus, quia malitia eius non
pendet ex sensu aut cognitione. Talis est in daemonibus
privatio beatitudinis. Hanc igitur poenam dicuntur dae-
mones pati‚ non quatenus iilam sentientes tristantur, sed
quatenus ea reipsa laesionem et damnum patiuntur. Aliud
autem est malum ea solum ratione disconveniens, qua-
tenus sentitur seu cognoscitur et cognitum tristitiam
affert: et hoc malum, quoties infligitur propter peccata,
dicitur poena sensus, non quia fit per sensum corporeum
tantum, sed quod fit etiam per cognitionem, quarn sen-
sum communiter vocamus, quia poena sensus corporei
notior est: quare omne obiectum eatenus dicitur afferre
poenam sensus, quatenus affert tristitiam, et qui illam
patitur, eatenus pati dicitur, quatenus tristatur. Hinc patet
omnem tristitiam, etiam de poena damni, ex cognitione
ortam, esse poenam sensus. n Haec explicatio est proba-
bilis. In hac itaque sententia poena damni sita est in sola
perpetua privatione perfectae beatitudinis seu amissione
finis ultimi. Ad hanc poenam damni consequitur quasi
intrinsece vel necessario poena sensns sita in afflictione et
tristitia ex cognitione amissionis finis ultimi: nec non alia
poena sensus sita in positivis aliis nocumentis a divina
iustitia ad puniendos impios superadditis (Ι).

Alii tamen aliter, ut iam dixi, hanc distinctionem
explicant. Suaresius (2) sic exponit: « Dico poenam
damni sufficienter salvari in sola privatione, etsi esset
sine ipsius cognitione et consequenter ab omni afflictione

 

(1) Hanc duplicem poenam sensus eamdemque perpetuam clare
exprimit s. Scriptura. Apud Is. c. LXVI. v, 245 «Vermis eorum
non morietur et ignis eorum non extinguetur. ⁷· Item apud Marc.
c. IX. v, 45 et 47 Christus Dominus bis repetit: ‹< Vermis eorum
non moritur et ignis non extinguitur. »

’ (2) Loc. cit. c. ς.

