—261--

cludit voluntatem obligandi creaturam, quam voluntatem
includit lex.

Intelligitur 2.⁰) quomodo distinguantur inter se pro-
videntia divina et lex aeterna. Etsi lex aeterna inagna ex
parte soleat confundi cum providentia divina, tamen tri-
plici potissimum ex capite ab ea differt. —Nempe 7) lex
aeterna sehabet ad providentiam divinam eo fere modo,
quo antecedens ad consequens, principium ad principia-
tum (1). — Hinc 3) lex aeterna respicit totum genus hu-
manum totumque universum, providentia vero divina
respicit ‘res singulas in individuo. — Insuper γ) providen-
tia divina non includit in suo conceptu voluntatem obli-
gandi creaturam, quam includit lex aeterna.

Intelligitur 3.⁰) omnia quidem creata subiici legi
aeternae eamque proinde participare, sed aliter et aliter
pro diversa naturae uniuscuiusque conditione.—- α) Omnia
creata subduntur legi aeternae. Etenim « lex aeterna est
ratio divinae gubernationis. Quaecumque ergo ³ divinae
gubernationi subduntur, subiiciuntur etiam legi aeternae:
quae vero gubernationi. aeternae non subduntur, neque
legi aeternae subduntur » (2). Atqui nulla est creatura,
quae divinae sicut providentiae, ita gubernationi non
subdatur (3). Ergo nulla est creatura, quae aeternae legi
non subiiciatur et consequenter eam aliquo modo non

 

(1) Qq. disp. q. 5. dc verit. a. 1. ad. 6. «Providentia in Deo
proprie non nominat legem aeternam, sed aliquid ad legem aeter-
nam consequens. Lex enim aeterna est consideranda in Deo, sicut
accipiuntur in nobis principia operabilium naturaliter nota, ex qui·
bus procedimus in consiliando et eligendo, quod est prudentiae sive
providentiae. Unde hoc modo se habet lex intellectus nostri ad
prudentiam, sicut principium in demonstratione. Et similiter in Deo
lex aeterna non est providentia, sed providentiae quasi principium. »

(2) In 1. 2. q. 93. a. 4.
(3) Cf. 1. p. q. 103.

