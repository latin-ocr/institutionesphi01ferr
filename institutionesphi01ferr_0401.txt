-381-

quarum, quae extiterunt atque existunt, necnon. contra
communem sensum et praxim hominum, qui statim ac
aliqua humani principis lex proponitur, eam illico in
examen adducunt, ad diiudicandum utrum necne sit recta.
Cum itaque humana lex non sit recta de se , si tamen
est recta, talis erit per comparationem et conformitatem
ad aliam legem non humanam⁷ et consequenter divinam.
Ergo lex humana, si recta sit, rectitudinem suam habet
a >lege divina, i. e. a lege aeterna active in Deo existente
et passive in homine saltem per naturale rationis lumen
impressa ac participata. In hunc sensum dixit s. Augu-
stinus (1): «Conditor legum temporalium, si vir bonus
est et sapiens, illam ipsam consulit aeternam, de qua
nulli animae iudicare datum est, ut secundum eius in-
commutabiles regulas quid sit pro tempore iubendum
vetandumve discernat ». Et alibi (2): « Nihil est in tem-
porali lege iustum, quod ex aeterna lege non derivetur.»
Quin imo idem ethnicus Tullius hanc intellexit veritatem
inquiens (3): « Lex nihil est aliud, nisi recta et a numine
Deorum tracta ratio, imperans honesta prohibensque
contraria n.

Quod autem β) spectat ad vim obligativam‚ haec,
ut superius in thesi trigesima nona ostendimus, exsurgit
ex necessaria actionis connexione cum fine ultimo. Iam-
vero, ut in thesi quadragesima demonstravimus, princeps
humanus habet quidem in seipso potestatem nectendi actio-
nem cum fine ultimo et sic reddendi actionem obligatoriam,
verum illiusmodi potestatem obligativam non habet α seipso,
sed ex ordinatione Dei supremi gubernatoris, qua ab aeterno

(1) Lib. de vera relig. cap, 31.
(2) Lib. x. de lib. arb, cap. 9.
(3) In Philippic. 2.

