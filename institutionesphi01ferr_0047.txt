„27-

et infinite beato. Enti autem infinite perfecto atque infinite
beato, hoc ipso quod tale est infinite, nequit fieri accessio
intrinsecae perfectionis aut beatitudinis. Iuverit autem 3⁰)
rem satis intellectu difficilem comparatione aliqua illustrare.
Ex eo, quod sol a nobis conspiciatur, nobisque sit admi-
rationi, nullum splendoris augmentum soli accrescit: ut
e contrario si solem intueri eiusque claritatem suspicere
detrectemus, nullum exinde lucis detrimentum soli ad·-
venit. Non enim soli, sed nobis ipsis proficimus, quando
eius lumine perfruimur: pariterque non soli, sed nobis ipsis
nocemus, quando admirationem et laudem ei renuimus.
Item non Deo, sed nobismetipsis proficuum, quando in
eius cognitionem et amorem incumbimus: non Deo, sed
nobis nocemus, quando mentis cordisque obsequium ei
denegamus, « Sicut soli, inquit Lessius (1), ex eo quod
radii ipsius incidant in nubes longe infra positas et mul-⁷
tiplicem solis speciem ac varios colotes ibidem exhi-
beant, nihil accedit3 ita nec Deo quidquam accedit ex specie,
varietate, pulchritudine et multitudine rerum creatarum,
quae infinito quodam intervallo infra ipsum sunt positae,
et veluti ex nihilo ex radio divinae lucis suspensae. >› Et
paulo inferius (2):» Ita Deus gaudet et delectatur bonis suis
intrinsecis seu seipso, ut nulla per infinita bona extrinseca
possit huic gaudio fieri accessio. Dicitur quidem gaudere
et delectari bonis nostris, quando vel a peccatis conver-
timur ad ipsum, vel sancte vivimus et illum honoramus:
verum hoc gaudium non auget gaudium, quo gaudet de
seipso, cum nihil reale illi apponat (3): sicut nec visio, qua

(1) Loc. cit. num. 3.

(2) Ib. num, 9.

(3) Similiter « quandoque Deus poenitere dicitur, non quasi in
eo sit poenitentiae commutatio, sed quia ad modum poenitentis se>
habet, dum mutat quod fecerat. >› Item « Dominus irasci dicitur, non

