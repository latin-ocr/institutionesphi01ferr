'’F-‘⁷

unum recipit, e. g. studium, alterum recusat, e. g. ludum,
ita ut posset studium non recipere, ludum non recusare.
Apposite s. Thomas (1): « Proprium liberi arbitrii est
electio. Ex hoc enim liberi arbitrii esse dicimur , quod
possumus unum recipere, alio recusato, quod est eligere:
et ideo naturam liberi arbitrii ex electione considerare
oportet.» Unde idem s. Doctor libertatem saepe definit
esse vim electivum. ’

Hinc vides multiplex, quod intercedit, discrimen
inter voluntarium et libe›·mn.- 7.) Ex his duobus primum
i. e. voluntarium patet latius, quam alterum i. e. liberum.
Manifeste enim omnes quidem actiones voluntatis sunt

voluntariae, sed non omnes aeque sunt liberae. Hinc ex

eo quod actus sit voluntarius, perperam concluderetur
eum esse etiam liberum, pariterque ex eo quod actus
non sit liber, perperam concluderetur eum ne volunta-
rium quidem esse—5) Liberum praesupponit voluntarium,
eique aliquid superaddit, activam nempe ex parte volun-
tatis, a qua pendet, indifferentiam in agendo, qua indif-
ferentia si voluntas in actu aliquo careat, iam actus ille erit
necessarius seu naturalis. Manifeste igitur omne liberum
est a fortiori voluntarium. Hinc si actus non sit volun-
tarius, a fortiori concludi debet eumdem non esse libe-
rum, pariterque si actus sit liber, a fortiori concludi debet
cumdem esse voluntarium. — γ) Quod actio voluntatis sit
voluntaria, hoc est aliquid actioni voluntatis ita essentiale,
ut ab ea nequeat abesse: quod autem sit libera, hoc cst
aliquid actioni voluntatis accidentale, quatenus ab ea potest
abesse. « Exemplum, ut inquit Becanus (2), habemus in
amore (erga Deum) viae et patriae, qui ...... in via est
liber, in patria necessarius, υ at tum in via tum in pa-
tria est semper voluntarius.

 

(1) ln 1. p. q. 85. a. 3.
(2) Loc. nuper cit. num. 3.

