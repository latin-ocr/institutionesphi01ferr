rimus autem utrum sit actio humana, quae neque ex
obiecto, neque ex fine, neque ex circumstantia ulla (quae
tria dicuntur et sunt fontes seu principia moralitatis) spe-
ciem aliquam moralitatis hauriat. Qua de re duplex est
sententia, alia affirmans, alia‘ vero negans, Exponemus
inprimis argumenta sententiae affirmantis, tum vero ar-
gumenta sententiae negantiS, ac demum quaenam ex duabus
hisce sententiis probabilior nobis videatur aperiemus,

Ι. SENTENTIA AFFIRMANS. Argumentum praecipuum
sic potest proponi.

Actio, quae nec honesta est, nec inhonesta, est mo-
raliter indifferens, Atqui aliquae sunt actiones, quae nec
honestae sunt, neque inhonestae, e. g. olfacere rosam, co-
medere pomum, se calefacere etc. non ob bonum hone-
stum ac morale, sed oh honum delectabile et physicum.
Ergo aliquae sunt actiones moraliter indifferentes seu
mediae inter actiones bonas et actiones malas.

Probatur minor quoad 11¹¹ partem. Eae actiones non
sunt honestae.— Et sane α) quoties actio est honesta, toties
est digna laude et praemio. Atqui eae actiones iuxta com-
munem sensum non sunt dignae morali laude et praemio.
Ergo non sunt honestae. Insuper β) si sint honestae, id
erit ex aliquo ex tribus illis fontibus, ex quibus honestas
fluit in actionem, nimirum id erit Vel quia ex sua specie
i. e. ex obiecto sunt taleS, vel quia etsi ex obiecto sint
indifferentes, tamen si finis operantis inspiciatur, ordinantur

 

in bonitate et malitia, non in merito gratiae aut gloriae: nain hoc
posterius pendet ex principiis de gratia, quae hic non sunt dispu—
tanda.» Itaque non inquirimus, utrum inter actum bonum eumque
ex gratia positum ac gloriae supernaturalis meritorium, et actum
malum, sit medius actus naturaliter tantum bonus, qui nec malus
sit nec bonus in sensu christiano (qualis e. g foret actus hominis

infidelis egeno stipem erogantis). Sed inquirimus, utrum sit medium
inter actum bonum bonitate naturali et actum malum.

