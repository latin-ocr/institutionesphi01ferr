-213-

de mala, reprobatio: haec autem aestimatio vel reprobatio
modo interius manet in animo, modo exterius manife-
statur verbis aliisque visibilibus actibus seu signis, quae>
honorificentia dicuntur vel contemptus.

Ex dictis patet, in quo conveniant et in quo diffe-
rant imputahilitas et moralitas. Utraque est humanae
actionis habitudo quaedam seu relatio. At moralitas est
natura sua prior imputabilitate et consistit in relatione
humanae actionis ad ordinem naturalem, tamquam regu-
lam seu normam: imputabilitas vero est natura sua po-
sterior moralitate, et consistit in relatione humanae
actionis ad agens liberum tamquam causam sui effectri-
cem (1).

78. DEMONsTRA'rio. Veritas huius theseos iam patet
-ex iis, quae modo in praenotionibus exposuimus: pauca
addemus, primo de bonis, secundo de malis actionibus.

I. Si actiones bonae sint, sunt libero agenti moraliter
imputabiles in laudem. Quanam, quaeres, de causa?N0nne
istas facultates, queis bene utimur recte agendO, a Deo
habemus receptas? Unde ergo dignitas ad laudem et ad
praemium? Responde0‚ hominem quidem habere a Deo
facultates, queis bene utitur, ut arbor a Deo habet vim
productivam. Sed quod arbor bonos fructus gignat, id
non est ex libera electione arboris, sed ex naturali determi-
natione ad unum: quod autem homo malas vitet actiones et

 

(1) Caietanus‚ in comment. in 1. 2. q. 21.‚ haec habet: α Ac-
tus humanus constituitur in esse boni vel mali, quasi ex causa
formali, et super hoc fundatur, quod ex ordine ad finem recti vel
peccati, ex ordine ad efficiens culpabilis vel laudabilis, cx ordine ad
alterum meritorii vel claruet-[torst rationem habet. » Quibus verbis
⁴apte distinguuntur haec tria, moralitas, imputribilitas, meritum. Cf. Li-
beratore, Eth. cap, 11. art. V. propos. 4.; κ etsi imputabilitas cum
moralitate semper coniungatur, ab illa distingui debet. » Quam
distinctionem non satis advertit Pufendorf‚ de iure nat. l. 1. c. V.

