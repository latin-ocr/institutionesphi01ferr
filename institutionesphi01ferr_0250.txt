-· 2‘30 ..-

male operatur, eatenus est male affectus ad bonum com-
mune, et nocet communitati, saltem quoad aliquam eius
partem, ut patet ex ratione data circa bene operantem,
cum operans male operanti bene opponatur e diametro.
Ad Deum igitur spectat, ut rependat praemia et infligat
supplicia bene et male operantibus, atque ad hoc utrum-
que praestandum tenetur eadem ratione et lege, qua,
universaliter tenetur prospicere bono universi eiusque·
malum vitare ex suppositione, quod velit existentiam et
conservationem eiusdem universi. »

Duo, quae attulimus, argumenta confirmantur Verbis-
s. Thomae (Ι) « Actus alicuius hominis habet rationem
meriti vel demeriti, secundum quod ordinatur ad alterum,
vel 'ratione eius, vel ratione communitatis. Utroque auten}
modo actus nostri boni vel mali habent rationem meriti
vel demeriti apud Deum. - Ratione qnidam ipsius, inquan-
tum est ultimus hominis finis: est autern debitum, ut
ad finem ultimum omnes actus referantur, ut supra ha-
bitum est (2): unde qui facit actum malum non referi-—
bilem in Deum, non servat honorem Dei, qui ultimo-
fini debetur. — Ex parte vero totius communitatis universi‚,
quia in qualibet communitate ille, qui regit communita-

tem, praecipue habet curam boni communis: unde ad„ .

eum pertinet retribuere pro his, quae bene vel male-
fiunt 'm communitate. Est autem Deus gubernator et*
rector totius universi, sicut in primo habitum est (3), et:
specialiter creaturarum rationalium. Unde manifestum est,
quod actus humani habent rationem meriti vel demeriti
per comparationem ad ipsum: alioquin sequeretur quod
Deus non haberet curam de actibus humanis. »

 

(1) In 1. 2. q. 21. a. 4.

(2) Q· 19- a· 10-
(3) Q. 103. a. 6.

 

