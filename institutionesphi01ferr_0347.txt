vis sit: est necessitas obiectiva et absoluta exsurgens ex
necessaria actionis cum fine ultimo connexione. Restat
’ nunc inquirendum, undenam ea fluat ac procedat, seu
quodnam sit eius fons et principium.

’ Qua in re triplex potissimum est sententia. — Alii
statuunt, eam fluere immediate ab ordinatione divini in-
tellectus divinaeque voluntatis: haec est sententia, quam
amplectimur, cuiusque veritatem hac in thesi assumimus
vindicandam. —Alii tenent, eam primo procedere ab ordi-
natione ipsius humanae rationis: haec est sententia Ratio-
nalistaruin. —Affirmant alii,eam primo derivare ab ipsa
natura rationali, cui actiones aliquae intrinsecam habent
convenientiam, aliae vero intrinsecam disconvenientiam:
haec est sententia Vasquesii aliorumque.

119. DEMONSTRATIO. Quemadmodum in thesi prae-
cedente primo quidem investigavimus, quid in genere sit
obligatio quaevis legi cuilibet inhaerens, deinde vero
conceptum generalem quaestioni speciali applicantes defi-
nivimus, quid in specie sit obligatio legis naturalis propria,
ita hac in thesi primo quidem inquiremus, quodnam sit
primum obligationis cuiusvis principium, quo invento,
obvium erit determinare, quodnam in particulari sit prin-
cipium obligationis legis naturalis. Hinc duas in partes
demonstratio dispescitur, generalem alteram, alteram
specialem.

I. Obligatio quaevis, ut iam pluries dictum est,
exsurgit ex necessaria actionis cum ultimo fine conne-
xione. Iamvero etsi sint actiones, quae exigunt connecti
cum ultimo fine (tales sunt actiones de se bonae et de se
malae), nulla tamen est actio, quae de se sit cum ultimo
fine reapse connexa, sed actualis haec cum ultimo fine
coniunctio, ex eaque exsurgens obligatio, pendet ab activa
ordinatione intellectus et voluntatis entis alicuius, quod
potestatem habens coniungendi actiones cum ultimo fine,

