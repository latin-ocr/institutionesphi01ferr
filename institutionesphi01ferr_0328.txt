—308—

ralis, ut inquit Becanus (1), quae prohibet occisionem
hominis, consistit in eo, ut non liceat occidere hominem
privata auctoritate. In eo non dispensavit Deus cum
Abraham. Non enim concessit ei ‚ ut privata sua aucto-
ritate , sed ut Dei auctoritate occideret et offerret filium. n
Quoad alterum factum, «lex naturalis, ut idem loquitur
auctor (2), quae prohibet furtum, in eo consistit, ut non
liceat accipere rem alienam, quamdiu aliena est, invito
rationabiliter domino. Neque in illa dispensavit Deus
cum Israelitis. Non enim concessit illis, ut acciperent
vasa Aegyptiorum tamquam aliena, sed tamquam propria
per donationem a Deo factam. Cum enim sit dominus

 

(1) De leg. c. III. q. IV. n. 7. Item Suarez, de leg. l. II. c. 15,
n. 2o.: « Quando Deus praecepit Abrahae interficere filium, id fecit
tamquam Dominus vitae et mortis: si enim Deus ipse per se ipsum
voluisset interficere Isaac, non indiguisset dispensatione, sed ex
suo dominio id facere posset: eodem ergo modo potuit uti Abra-
hamo ut instrumento, et quintum praeceptum Decalogi non prohi-
bet esse instrumentum Dei in occisione, si ipse praeceperit. » Ea-
dem habet S. Thomas, 1. 2. q. 100. a. 8. ad 3.¹¹¹: «Abraham cum
consensit occidere filiurn, non consensit in homicidium, quia debi-
tum erat eum occidi per mandatum Dei, qui est dominus vitae et
mortis. Ipse enim est qui poenam mortis infligit omnibus homini-
bus iustis et iniustis pro peccato primi parentis: cuius sententiae si
homo sit executor auctoritate divina, non erit homicida, sicut nec
Deus.»

(2) Ibid. Similiter Suare2‚ 1. c.: « Deus non dispensavit cum
Hebraeis, quando Aegyptiorum spolia illis concessit, sed vel tam·
quam supremus dominus donavit, vel saltem tamquam supremus⁴
iudex reddidit eis mercedem laborum suorum. >› Et s. Thomas, 1. c.:
« Quando filii Israel praecepto Dei tulerunt Aegyptiorum spolia, non>
fuit furtum: quia hoc eis debebatur ex sententia Dei. » Eodem modo
alii loquuntur doctores. Ipse Hugo Grotius, 1. c., ‹< si quem, inquit,
Deus occidi praecipiat, si res alicuius auferri, non licitum fiet ho-
micidium aut furtum, quod vitae et rerum supremo Domino auctore

fit. »

