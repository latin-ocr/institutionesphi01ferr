CAPUT V.

DE CONSCIENTIA MORALI.

ἢ 146. Sicut norma ad angulum, ita lex se habet ad
actionem. Quemadmodum igitur ad angulum rectum
apte conficiendum non sufficit habere normam, sed opus
est, ut ipsa per manum superimponatur angulo seu ad
angulum applicetur; ita ad actiones rectas ponendas non
sufficit tenere legem, sed necesse est, per rationem ap-
plicare ipsam ad particulares , quae occurrunt , actiones.
Haec applicatio legis ad particulare opus dicitur conscientia
moralis (1), ut iam superius tradebamus cx s. Thoma
et ex Suaresio (2).

147. « Conscientia, ait s. Thomas, nominat applicatio—
nem quamdam legis ad aliquid faciendum vel omittendum.»
Item Suaresius: α Lex dicit regulam generaliter consti-
tutam circa agenda, conscientia vero dicit dictamen pra-
cticum in particulari, unde potius est applicatio legis ad

(1) Haec vox moralis additur, ut a conscientia psyrlwlogi'az tli-
stinguatur. Conscientia psychologica sic solet definiri: cst cognitio
intellectualis reflexa illarum subiecti affectionum (v. g. doloris animi
vel corporis), quae per sensum intimum fiunt animo praesentes, Qua
de re agitur in Logica et Met aphysica.

(2) Cf. thesim XXXIV. num. 103.Vides igitur in quo lex differt a
conscientia. Quemadmodum norma, i. c. instrumentum quo artifices
utuntur ad angulos rectos efficiendos, sanc differt ab eiusdem ap-
plicatione ad hunc angulum, ut rectus evadat: sic lex dissert a legis
applicatione ad opus i. e. a conscientia·

26

