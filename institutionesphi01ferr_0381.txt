—361—

iniuria inter ceteras gravis eoque gravior, quo maior est
maiestas illius, qui contemnitur, seu quo maior est di-
stantia inter illum qui spernit et illum qui spernitur.
Quum itaque in hac, de qua agixnu5‚ quaestione ille, qui
contemnitur, sit Deus maiestas infinita, ille vero, qui con-
temnit, sit ens finitum3 infinita autem sit distantia inter
finitum et infinitum, restat gravem culpam esse iniuriam
quodammodo infinitam.

«Habet, ita s, Thomas (1), quodlibet peccatum con-
tra Deum commissum quamdam infinitatem ex parte Dei,

(1) In opuSC. ΙΙ. compend. theolog. ad fratr. Reginald. cap.
CLXXXIII. Ibid. alias addit rationes. Cf. etiam inter opera eius-
dem s. Doctoris‚ 1. 2. q. 87. a. 3.: lect. 2. in. c. 11. epist. ad Rom:
in ΙΙ. sent. dist. 46. q. 1. a. 5.: in IV. sent. dist. 46. q. 1. a. 3.:
supplem. q. 99. a. 1. Vide etiarn Lessium, de perf. mor. div.l.X111.
c. 26.. cuius en aliqua verba: «Malitia formalis peccati non solum
consistit in recessu a regula rationis seu (quod idem est) in repu-
gnantia actus cum regula rectae rationis aut natura rationali, sed
etiam in quadam iniuria quae irrogatur Deo, quae reperitur in omni
peccato mortifero.... Omnia peccata mortIfera in eo conveniunt.
quod includant quemdam contemptum Dei, alia maiorem, alia mi-
norem. In quibusdam enim magis directe contemnitur Deus, ut in
odio Dei, in blasphemia, in idololatria, in infidelitate, sacrilegio, pe-
riurio, violatione voti, desperatione et similibus, quae magis directe
sunt contra Dei honorem: in aliis solum indirecte et interpretative‚
quatenus violatur et contemnitur lex divina in re gravi et conse-
quenter ipse legislator, eiusque amicitia et promissa omnia et mi-
nae omnes... Sequitur inde peccatum mortiferum continere malitiam
infinitam, non quidem absolute et omnino, sed respective. Docet
hoc s. Thomas, ubi dicit, 1. 2. q. 87. a. 4., peccatum ex parte aver-
sionis est infinitum... Ratio est, quia quo maiestas, quae contemnitur,
est maior, eo offensio est gravior: atqui maiestas Dei, quae con-
temnitur peccato mortifere, est infinita: ergo offensio etiam quam-
dam infinitatem habet.... Ratio vero cur illo argumento non con-
cludatur absoluta infinitas in ratione malitiae est, quia obiectum non
attingitur adaequate: unde non adaequate influit in actum, nec tri·

