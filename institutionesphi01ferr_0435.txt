omnino requiri, ut quis licite ponat vel omittat aliquam
actionem: quousque enim aliquis est sibi conscius, se non
adhibuisse sufficientem diligentiam ad detegendum, utrum
lex existat necne, non omne prudens dubium potest esse
exclusum de honestate actionis vel omissionis. 2 .0) Vio-
latio legis, quae sequatur, est voluntaria et libera saltem
in causa, i. e. in omissione debitae inquisitioniS, atque
proinde est agenti imputabilis,

Hinc intelliges principia, quae statuuntur de conscientia
vincibiliter erronea. Si sit permittens, non possumus eam
sequi: si sit praecipiens vel prohibenS, nec possumus eam
sequi, nec possumus contra eam agere (1). Sic in exemplo
allato viri protestantis, is peccaret sive permanendo in sua
secta, sive amplectendo Catholicam Ecclesiam: in utroque
enim casu poneret actionem sine morali certitudine de
liceitate ipsius Ad quid ergo tenetur? Tenetur adhibere
sufficientem illam diligentiam ad veritatem detegendam,
quam sibi conscius est se nondum adhibuisse, eiusque
diligentis inquisitionis ope deponere conscientiam vinci-
biliter erroneam, sibique comparare conscientiam, quae
certa et recta sit, vel si sit erronea, sit erronea invinci-
biliter.

Excipe, quod spectat ad praecipientem vel prohiben-
tem conscientiam, casum illius, qui certus omnino sit
de liceitate actionis, e, g. ieiunii, et vincibiliter erret
tantummodo circa obligationem, e. g. ieiunandi tali die,
quae obligatio de sacto non adsit. In tali enim casu il-
licitum quidem foret agere contra talem conscientiam,

 

(1) Huc facit illud, quod docet Ballerini. de conse. in adnot.
ab initio: α A culpa ne ille quidem immunis est, qui inter temere
agendum partem illam amplectitur, quae cum recta agendi norma
congruit.»

