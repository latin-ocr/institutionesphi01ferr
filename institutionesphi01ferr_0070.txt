-50—

possideret autem Deum, iam esset substantialiter beatus,
et cx contrario si cetera omnia bona possideret, careret
autem Deo, esset reapse miser (1). Huc redit alia haec
s. Augustini sententia (2): «Infelix homo, qui scit illa,
te autem nescit: beatus autem, qui te scit, etiamsi illa
nescit: qui vero te et illa novit, non propter illa beatior,

sed propter te solum beatus. »
21. SciioLiON. Hoc in scholio duo doctrinae capita

breviter declarabimus.

Ι. Ex iis, quae hac in thesi diximus ‚ intelligitur,
quomodo invicem se se habeant duae illae, quae homini
naturaliter insunt, tendentiae, altera nempe ad beatitu-
dinem et altera ad Deum glorificandum (3). —- Scilicet
una eademque est tendentia ad unum idemque bonum, quod
est Dei cognitio eiusque amor, quodque sub diverso re-
spectu est simul bonum Dei extrinsecum et b'onum nostrum·

(1) « In Scripturis, ait s. Th., 1. 2. q. 4. a. 7.‚ solent spiri-
tualia pei· corporalia designari.» Nil igitur impedit, quominus acl
rem, de qua agimus, explicandam, comparationem desumamus ex
convivio, in quo praeter vina atque epulas, quae substantiam ipsius
constituunt, superadduntur, tamquam partes eiusdem accidentales
atque integrantes, flores, poemata, concentus, ceteraque ornamenta.
Qui haec omnia haberet et careret illis, esset inops ac ieiunus: e
contrario si quis careret quidem istis additamentis, illa tamen habe·
ret, is contentus foret, neque aliquid ad substantiam convivii perti-
nens ei deesset.

(2) Confess. l. V. c. 3. Card. Toletus, in enarrat. in summam
s. Th., 1. p. q. 6. a. 2.‚ clare exponit, quomodo si simul ponas
Deum et entia creata, habes quidem plura numerice bona, sednon
plus boni, quam si solum ponas Deum: eo pacto, quo scientia ma-
gistri et scientia discipuli, si ponantur simul, non efficiunt plus
cientiae, sed plures quoad numerum scientias. Cf. etiam s. Ansel-
mum Cantuar.. proslog. c. XXIV. seq., ubi praeclare evolvit, quale
cet quantum bonum sit possessio Dei: item cf. s. Augustinum, de
siv. Dei l. XXII. c. 30.

(ς’) Cf. num. 14. pag. 31.

