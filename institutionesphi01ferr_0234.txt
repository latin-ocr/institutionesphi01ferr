bonas exerceat, id est ex libera electione ipsius « quis
potuit transgredi et non est transgressus, facere mala et
non fecit » (1) Hinc imputabilitas ad laudem, hinc ratio⁴
meriti ad praemium.

Et sane pulchritudo et rectitudo, quae sit in aliquo
opere, e. g. pictura aut statua, potest ac debet in laudem
tribui illi, qui illius ordinis, seu pulchritudinis est causa¹
intelligens et libera.Atqui bonitas moralis nihil est aliud,
nisi moralis rectitudo ac pulchritudo, quae talis tantaque
est, ut, quemadmodum ait Plato, si ea oculis cerneretur,
mirabiles sui amores in omnibus excitaret. Ergo bonitas
moralis, quae honestis inest actionibus, potest ac debet
in moralem laudem tribui illi, qui bonitatis illius causa
est voluntaria et libera: illi nimirum, qui actionem, quae
bona et honesta est, praevidit esse talem, et actionem,
quam bonam et honestam esse advertit, libere voluit po-
nere, eius bonitatem et honestatem intendendo intentione
actuali, aut virtuali, aut habituali, aut saltem interpreta-
tiva (2). Confirmantur haec omnia ex communi hominum
concipiendi loquendique modo.

H. Simili ratiocinio ostenditur moralem malitiam,
quae pravis inest actionibus, posse ac debere in vitupe-
rium imputari illi, qui malitiae illius causa est voluntaria ¹
et libera: illi nimirum , qui actionem, quae mala est,

(1) Eccli. XXXI. 10. « Nulla laude, inquit. s. Iustinus M., in*
apol. Ι. pro Christ. ad med„ quidquam esset dignum, nisi esset ad
utrumque flexibile » id est subiectum liberae electioni. Item s, Au·-
gusffinus, l. III. de lib. arb. cap. 1.: « Motus, quo huc atque illuc
voluntas convertitur, nisi esset voluntarius atque in nostra positus,
potestate, ne⁵que laudandus, cum ad superiora, neque culpandus
homo esset, cum ad inferiora detorquet, quasi quemdam cardinem
voluntatis. »

(2) Vide num. 76. pag. 204.

