proinde quisque etiam potest ab ea excidere: si nempe
admittatur beatitatem esse coronam et mercedem a Deo,
tanquam agonotheta et munerario, retribuendam illis, qui
secundum virtutem vivant patienterque mala praesentis
vitae tolerent, denegandam aliis, qui vitia sectentur. Tunc
scilicet Dei sapientia apparet. Sapiens enim est haec Dei
ordinatio, qua disponit, unumquodque ens finem suum
obtinere modo proportionato suae naturae (1): modus
autem obtinendi finem proportionatus naturae entis in-
telligentis et liberi est finis assecutio per actus liberos,
ita ut ad terminum suum non tam adducatur, quam
ipsum se adducat. Elucet Dei sanctitas. Deus enim ho-
minem summi spe praemii ad virtutem allicit, maximae
metu poenae a vitiis retrahit, ita ut homo sit quidem
physice, non autem moraliter liber ad eligendum inter
virtutem et vitium, seu inter summam felicitatem maxi-
mamque miseriam. Refulget Dei bonitas et iustitia: illa
in summa praemii retributione pro bonis, haec in poenae
irrogatione pro impiis. Non enim homo impune patrat
crimina, non impune Deo denegat gloriam illam, quam
per amorem et laudem ei tribuere deberet: siquidem
quam gloriam Deo hac in vita denegavit, illam reddet
in altera vita, in qua nimirum a beatitudine excidens â€š
sicque maximam incurrens poenam, divinam in seipso
suoque miserrimo statu manifestabit iustitiam. Splendet
misericordia Dei, qui impios longanimiter tolerat, nec
statim per mortem e mundo tollit, ut nempe tandem
resipiscant, seque iterum ad finem convertant. In quo
rursus divina emicat sapirntia: malorum enim iniquitas
est bonis occasio maioris exercendae virtutis et amplioris
recipiendi praemii. Et sic divina in hoc mundo provi-

 

(1) Cf. thesim V, punct. lv.

