—131-⁶

necessario connexa. Hac exceptione facta, voluntas humana
in statu praesentis vitae est libera erga ipsum Bonum
infinitum et reliqua particularia finita bona (Ι). Est libera
erga ipsum Bonum infinitum , quod scilicet quum nunc
ab intellectu valde imperfecte cognoscatur, non clare ac
complete exhibetur neque persentitur tamquam illud bonum,
inquo ratio finis ultimi ac beatitudinis perfectae ex rei
veritate reperitur. Est libera erga reliqua finita bona, quia
vel in seipsis non sunt, vel etsi in se sint, non tamen
concipiuntur et clare repraesentantur ab intellectu, ut ne-
cessaria homini seu necessario nexu coniuncta cuin sua
felicitate (2).

Loquimur autem de homine viatore in statu prac-
sentis vitae. Nam in altera beata vita erga bonum infinitum
sive Deum intuitive visum voluntas nullo prorsus pacto
erit libera, itemque non erit libera quoad rem quamlibet,
quae ab ipso excludatur vel ei opponatur. Non erit libera
quoad ipsum Deum, qui talis tunc videbitur qualis est,
nimirum evidentissime cognoscetur esse plenissimum in
se ipso bonum absque ulla admixtione mali, necnon
bonum finale absolute necessarium voluntatis (3) Non erit

(1) «In hoc solo, inquit s. Thomas, 2. sent. dist. 25 q. 1.
art. 2.‚ determinationem habet, quod felicitatem naturaliter appetit,
et non determinate in hoc vel illo. »

(2) Modus itaque libertatis, qui actibus voluntatis cst adiunctus,
oritur vel ex defectu bonitatis ex parte obiecti cogniti vel ex de-
fectu cognitionis ex parte subiecti cognoscentis, cui nimirum obie-
ctum, v. g. Bonum infinitum, non apparet tale quale est.

(3) Qua de re sic Dantes‚ Parad. XXXI&

A quella luce cotal si diventa,
Che volgersi da lei pet altro aspetto
E impossibil elie mai si consenta:
Perocche il ben, ch'e del volere obbietto‚
Tutto s'accoglie in lei, e suoi· di quella
E disettivo cio che ὲ li perfetto.

Vide quae num. 28. pag. 82. diximus de impeccabilitate.

