DE MORALITATE ACTUUM HUMANORUM.

57. Quaestionem de obiecto materiali philosophiae
moralis excipit quaestio de obiecto eiusdem formali, seu
de moralitate. Moralitas enim, ut diximus in Prologo, est
illa ratio, quam moralis philosophia in actibus humanis
considerat. Cum autem, ut monet Tullius (1), « omnis,
quae ratione suscipitur de aliqua re institutio, debeat a
definitione proficisci, ut intelligatur, quid sit id, de quo
disputetur n, hinc iam ab initio generalis aliqua notio
moralitatis est praestituenda.

58. Animadvertimus itaque 1.⁰) duplicem, omnibus
consentientibus, esse moralitatis speciem, aliam, qua ac-
tus dicuntur recti, boni, honesti, et haec vocatur bonitas
moralis, aliam, qua actus dicuntur pravi, mali, inhonesti, et
haec malitia moralis appellatur. — Animadvertimus 2.⁰) ad
priorem actuum bonorum classem, ex omnium sententia,
pertinere actiones laudandi Deum, honorandi parentes,
opitulandi proximum, temperate vivendi etc.: et e con—
trario ad aliam actuum malorum classem, nulla cuius-
quam discrepante sententia, spectare blasphemiam, par-
ricidium, proditionem patriae, ebrietatem etc. —Animad-
vertimus 3.⁰) quod, iuxta communem concipiendi et
loquendi modum, homines censentur et appellantur boni,
quandoque simpliciter et sine addito, quandoque vero

(1) De off. 1. 2. De moralitate agit s. Th. in 1. 2. a quaest. 18.-
ad quaest. 21'''.

