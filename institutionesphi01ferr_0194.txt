quarum complexus constituit ordinem, quem dicimus na-
turalem. Paucis, debet esse conformis ordini naturali
completa spectato, ut in ipsa huius theseos enunciatione
expresse affirmatur: secus, actio erit mala vel certe defi-
ciens in bonitate.

2.⁰) Eadem porro ratione, ut actio sit bona simpli-
citer, oportet ut ea completa spectata sit conformis ordini
naturali (Ι). Duplici enim modo potest actio humana
considerari: primo, tantummodo per se et praecisive seu
secundnm suam substantiam, facta nimirum abstractione a
fine operantis aliisque actionis individuae circumstan-
tiis (2): secundo, nulla sacta praecisione et consequenter
etiam secundm finem operantis necnon secundum accidentia
seu circumstantias alias omnes, quae actionem in indi-
viduo determinant. Iamvero ut actio sit bona simpliciter,
opus est, ut nullo ex capite sit ab ordine naturali difformis,
neque spectata per se seu ex obiecto, neque inspecta ex
circumstantiis, neque ex fine operantis: si ex uno capite
deficiat, actio erit mala i. e. vel ex toto mala, vel certe
in bonitate deficiens Quod docet S. Thomas hisce ver-
bis (3): « Non est actio bona simpliciter, nisi omnes bonita-
tes concurrant (ex obiecto, ex fine, ex circumstantiis): quia

 

(1‘) Cf. s. Th„ 1. 2. q. 18:21. 2. sqq., 2. sent. dist. 36. art. 5.
Quemadmodum in ceteris rebus bonitas seu ratio convenientiae
attenditur in particulari secundum substantiam rei, secundum acci-
dentia, secundum habitudinem a causa, a qua dependent3 ita etiam
in esse morum bonitas actus humani dignoscitur in particulari ex
actione sumpta per se, sumpta secundum accidentia, sumpta secun-
dum causam et finem operantis. Vide super. pag. 116.

(2) «Circumstantiae‚ inquit s, Tbomas3 1. 2‘ q. 7. a. 1., dicun-
tur quaecumque conditiones sunt extra substantiam actus, et tamen
attingunt aliquo modo humanum actum. Unde circumstantiae actuum
humanorum accidentia eorum dicenda sunt.»

(3) In 1. 2. q. 18. a. 4. ad 3¹¹¹.

