.—--w--—-.r υἸ
’ l

-453-

diato habent naturalem honestatem actionis. [amvero ut
in praecedentibus, ita hac in thesi agimus de virtutibus
naturalibus, acquisitis et moralibus.

171. DEMONSTRATIO. Et sane quodnam est proprium
et immediatum obiectum harum moralium et hnnmmzrzmz
virtutum? Est scilicet aliquod verum vel bonum crea-
tum et finitum. Atqui huiusmodi verum vel bonum, hoc
ipso quod tale est modo finito seu limitato, non est af.-
firmabile vel amabile nisi secundum certam et determi-
natam mensuram. Hanc mensuram si quis non⁸ attin-gat
est vitiosus per defectum, *mc-3 ’ἕλλειψινς si quis prae-
tetgrediatur, est vitiosus per excessum, nyss ὑπερβολήν,
Quod idem solet in operibus etiam artis contingere.

Sic inter prodigalitatem et avaritiam est liberalitas, quae
ut decet et quantum decet impendit: magnanimitas me-
dia est inter superbiam et pusillanimitatem: munificentia
autem est medietas inter ostentationem et indecoram parn
simoniam: verecundia medium tenet locum inter impu-
dentiam et stupiditatem: urbanitas inter scurrilitatem et
rusticitatem: veracitas inter dissimulationem et iactantiam
sive arrogantiam etc. Nihil de virtutibus ipsis cardinalibus
addam: ex iis enim, quae in praecedente thesi exposui,
satis liquet, quomodo eae in medio consistant. Inde
autem fit, ut vitia quaedam facile virtutem mentiantur.
Hinc illud Othonis de Galba apud Tacitum (Ι) «Quae
alii scelera, hic remedia vocat, dum falsis nominibus seve-
ritatem pro saevitia, parsimoniam pro avaritia, supplicia
et contumelias vestras disciplinam appellat.»

Haec omnia verbis confirmantur s. Thomae (2):
«Virtutes morales et intellectuales sunt in medio, licet
aliter et aliter, virtutes autem theologicae non sunt in

 

(1) Hist. Ι. 37.
(2) Qq. disp. de virtut. in comm. q. 1. a. 13.

