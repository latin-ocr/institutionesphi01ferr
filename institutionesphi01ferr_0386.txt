...355-

pam noluit divinam recognoscere maiestatem bonitatemque
laudare. Haec de fine primario. Quod autem spectat ad
finem secundarium, etsi poena aeterna finem illum in
ipsis damnatis non habeat, quando est inflicta (1), tamen
illum habet, illumque in permultis obtinet, atque est de
se apta ad illuni semper et in omnibus obtinendum,
quando est in statu comminationis. Hic autem illud
animadverte, quod poenae aeternae efficaciam maxime
ostendit: quod multi post multas legis naturalis violatio—
nes tandem resipiscant, et commissa scelera defleant, sicque
per voluntariam poenitentiam ad finem ultimum se de-
nuo convertant, id maxime debetur vi poenae aeternae.
— Aliter est de imperfecta vitae huius sanctione: ea enim
finem illum secundarium habet non modo quando est
in, statu comminationis, sed etiam, ut plurimum, quando

est inflicta.
Oen-:cmo ΙΙΙ. Repugnat concipere Deum velle poe-

gnoscunt. » Item s. Gregorius, 4. Dialog. c. 44: «Iniqui omnes ae-
terno supplicio deputati sua quidem iniquitate puniuntur, et tamen
ad aliquid ardebunt, sc. ut iusti omnes et in Deo videant gaudia,
quae perceperunt, et in aliis conspiciant supplicia, quae evaserunt
quatenus tanto magis in aeternum divinae gratiae debitores se esse
cognoscunt, quanto in aeternum mala puniri conspiciunt, quae eius
adiutorio vicerunt. ›-

(1) «Poena, quae etiam secundum leges humanas infligitur
non semper est medicinalis ei, qui punitur, sed solum aliis: sicut
cum latro suspenditur, non ut ipse emendetur, sed propter alios, ut
saltem metu poenae peccare desistant, secundum illud Proverb. XIX.:
Pestilente flagellato, stultus sapientior erit. Sic igitur et aeternae poenae
reproborum a Deo inflictae, sunt medicinales his, qui consideratione
poenarum abstinent a peccatis, secundum illud Ps. LIX.: Dedisti
metuentibus te significationem, ut fugiant a facie arcus, ut liberentur
dilecti tui.» Ita s. Th„ 1. 2. q. 87. a. 4. Cf. suppl. q. 99. a. 1. ad
2¹¹¹: « Damnatio aeterna impiorum est ad correctionem eorum, qui
nunc sunt in Ecclesia. Non enirn poenae sunt ad correctionem solum
quando infliguntur, sed etiam quando determinantur.»

