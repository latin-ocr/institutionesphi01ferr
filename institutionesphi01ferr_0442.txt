,. 422 ,-

tantum probabilis». Est scilicet appellanda conscientia
practice certa.

V. De conscientia perplexa. Qui conscientiam habet
perplexam, is 1.⁰) actionem, si potest, suspendat, donec
vel propria inquisitione vel sapientiores consulendo emergat
a statu, in quo certe reperitur, erroneae conscientiae. 2.⁰) Si
actionem suspendere nequeat seu adsit necessitas agendi,
eligat id, quod minus malum videtur, non quidem ut malum
patret, sed ut magis, quantum potest, a malo declinet.
3.⁰) Si nequeat quid sit minus malum discernere, quid-
quid eligat‚ non peccabit: necessaria enim ad peccandum
conditio est libertas ad bonum et ad malum, quae illi
in tali mentis statu deest.

VI. De conscientia tenera, laxa, scrupulosa. De hisce
conscientiae statibus pauca ex iam dictis animadvertam.
Qui conscientiam habet laxam, hoc animo reputet, ad
recte agendum requiri certitudinem moralem cle hone-
state actionis, quam certitudinem moralem ipse in mul-
tis, si rem bene perpendat, non habet: ille autem e con-
trario, qui conscientiam habet scrupulosam, huius meminerit
principii, ad peccatum vitandum sufficere certitudinem
moralem de liceitate actionis, quam certitudinem moralem
ipse ut plurimum habet. Duo igitur vitiosa extrema vi-
temus, mediumque, in quo perfectio est, teneamu3‚ con-
scientiam scilicet rectam et ab inanibus anxietatibus libe-
ram, eamdemque in omnibus tamquam tutam regulam
sectemur. Ita fiet, ut a peccato, quod summum malum
est omnisque mali causa, constanter abstineamus.

‘il

 

