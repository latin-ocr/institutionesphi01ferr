—200—

ab agente ad bonum honestum, aut quia ex aliqua alia
circumstantia accipiunt honestatem. Atqui ex obiecto non
sunt honestae, sed indifferentes3 ab agente non referuntur
ad bonum honestum ac morale, sed ad bonum delecta-
bile ac physicum (1): si 'quae circumstantiae adsint, eae
quidem actionem determinant physice, eaedemque impe-
diunt, ne actio sit mala et turpiS, non autem efficiunt,
ut actio sit moraliter bona et honesta. Ergo eae actiones
non sunt honestae.

Probatur minor quoad ΖΡ partem. Eaedem actiones
non sunt inhonestae. — Etenim α) quoties actio est inh o-
nesta, toties est digna morali vituperio ac poena. Atqui
eae actiones iuxta communem sensum non sunt dignae
morali vituperio ac poena. Ergo non sunt inhonestae.
Praeterea 3) si sint inhonestae, id erit vel quia ex obiecto
sunt tales, vel quia etsi ex obiecto sint indifferentes, ta-
men, inspecto fine operantis , ordinantur ab agente ad
aliquid inhonestum, vel quia ex aliqua alia circumstantia
fiunt inhonestae, vel certe id tandem erit ex defectu
relationis in bonum honestum. Atqui eae actiones non
sunt ex obiecto inhonestae, sed indifferentes: non ordi-
nantur ab agente ad aliquid inhonestum, sed ad bonum
physicum, quod est verum bonum, per se institutum a
natura, et ad quod natura ipsa nos inclinat: circumstantiae,
si quae adsint, actionem determinant in ordine non mo-
rali, sed physico: actio quidem non refertur in bonum
honestum, sed probari nequit esse obligationem positive
ordinandi omnes et singulas actiones ad bonum hone-

(1) Hi auctores quadruplicem distinguunt rationem boni, m o-
ralis, physici, delectabilis, utilis; harum unaquaeque vim habet tr a-
hendi ad se voluntatem. Triplex generatim assignatur ratio boni,
scilicet honesti, delectabilis, utilis. Sed sub delectabili intelligendum
e st naturae commodum seu bonum physicum. Ita fere Lessius, com-
ment. in 1. 2. q. 19. a. 3. dub. 2.

