-223-

iustum ac debitum est, ut rependatur retributio. Meritum
de congruo est meritum improprie dictum, seu est actio,
cui decens et aequum est, ut retributio concedatur: hoc
pacto observantia ac pietas filiorum est meritoria apud
parentes, quos decet aliquod sive laudis sive alterius boni
praemium filiis obsequentibus largiri. Nos autem in tota
hac thesi loquimur de merito proprie ac stricte dicto,
in actu secundo et de condigno, seu de actione exigente
mercedem.

Va demum meriti conditio est, ut actio non sit dehita
ex mercede iam pacta ct recepta. Sic qui a te recepit decem
aureoS‚ ut per mensem in tua vinea excolenda laboret,
is ex labore hoc, quem impendit, nullum erga te acquirit
novum meritum (Ι). Ponit enim opus, ad quod ponen-
dum vi pretii iam pacti et recepti tenetur, ac proinde
opus non exigens mercedem, seu quod idem est non
meritorium. Quinque hae conditiones si insint actioni (2),

 

(1) κ Quamquam, bene addit Liberatore‚ Eth. num. 56„ eo etiam
casu, qui actionem ponit, mereri poterit propter peculiarem diligen-
tiam vel celeritatem aut adiuncta alia praeter consuetum ordinem
conquisita. » Vide etiam Tongiorgi, Eth. nuni. 100.

(2) Vides igitur, quae non sint de ratione meriti. Sic e. g. non
est de ratione meriti, ut actio afferat alteri bonum intrinsecum seu
veram utilitatem, neque est de ratione meriti, ut actio non sit debita
ex lege. Item non est de ratione meriti « ut debeat compensari ex
aliqua· lege aut praecepto superioris: satis est enim si compensari de-
beat, vel exlege tali, vel ex ordinatione et decreto certo, quod non
minus obliget eum, qui compensationem facere debet, quam obligat
aliquem subditum lex superioris. Tale autem decretum in proposito
(de merito actionum nostrarum apud Deum) est illa promissio
divina, qua Deus statuit compensare bonum opus hominis. Nam cum
Deus natura sua sit fidelis, negare se ipsum nullo modo potest, ut
inquit Apostolus. » Ita de Valentia, loc. iam cit. punct. 2. ad 33¹¹
Aliis verbis, non est de ratione meriti ut retributor compensare
debeat ut debitor alteri, sed ut debitor vel alteri, vel etiam sibi ipsi
fidelissimo promissori, sapientissimo gubernatori. Haec omnia sunt
ob oculos habenda pro solutione difficultatum.

