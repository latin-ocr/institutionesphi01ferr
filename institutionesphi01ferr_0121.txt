—101—

est felicitas in spe seu tutissima via et dispositio infallibilis
ad beatitudinem consequendam (Ι), quaeque 2.⁰) si spec-
tetur absolute, i. e. quoad ipsa bona, quae in se continet,
perfectae beatitudinis statui, ad huius substantiam quod
attinet, magis accedit. Atqui talis est conditio hominis,
qui sedulo incumbit in cognitionem et amorem Dei seu
divinae legis custodiam (in hoc enim verus erga Deum
amorconsistit, in observatione mandatorum eius). Nam
Dei cognitio et amor seu legis divinae custodia, est, ut
iam diximus, proprius rectusque modus sibi promerendi
perfectam felicitatem: huius autem perfectae beatitudinis
essentia seu substantia, ut pariter dictum est, consistit
in perfecta coniunctione cum Deo per cognitionem et
amorem (2). Ergo status hominis viatoris, qui in cogni-
tionem et amorem Dei eiusque legis custodiam totus
incumbit, iure meritoque dici potest felicitas, eoque potiori
iure, quo perfectior est Dei cognitio atque amor, quo
securior est permanentia in eo statu ad exitum usque
mortalis huius vitae, quo magis etiam corporis miseriis
animique molestiis homo est exemptus. Talis quidem fe-
licitas est imperfecta, tum quia vir iustus in aliquibus
,semper afflictationibus et curis versatur (3), tum quia Dei

(1) Spes, quae solido fundamento nitatur, bona futura reddit
quodammodo praesentia: similiter timor mala futui-a efficit praesen-
tia. Id pulchre explicat Pallavicino‚ del bene l. 4. c. 4.

(2) Cf. thesim Vi et xl.

(3) Stoicorum error suit, virum probum omni ut voluptatis sic
doloris sensu carere debere. Atqui non ita. Vir probus ex calami-
tatibus, quae ipsi superveniunt, sentit dolorem sive internum sive
externum. Hunc tamen dolorem lenit et patienter fert cogitatione
tum futurae beatitatis. tum amantissimi provisoris Dei‚cuius guber-
nationi omnia subsunt, quique si quid mali nobis accidere permittit,
ideo permittit, ut huic vitae minus adhaereamus, futuram recogi-
temus mansionem, de anteactae vitae malefactis poenam luamus,
virtutem magis exerceamus, maiusque praemium nobis comparemus.

