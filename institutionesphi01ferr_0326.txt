-306-

VI. Dantur insuper actiones, quae non sunt intrinsece
malae, si tantummodo secundum se inspiciantur, sed tales
sunt cum certis restrictionibus seu in certis circumstan-

tiis (1), quae si removeantur, tunc eae iam subtrahuntur
a prohibitione, immo e contrario quandoque cadunt etiam
sub praeceptum legis naturalis. Exemplo sit occisio ho-
minis: non enim quaevis occisio prohibetur, sed occisio
perpetrata auctoritate privata et extra casum iustae de-
fensionis.—Iamvero limitationes hae atque hae circum-
stantiae, sub quibus lex naturalis aliquid praecipit vel
prohibet, non semper diserte exprimuntur. Immo, ut
plurimum, brevitatis studio, praecepta legis naturalis paucis
et absolutis verbis proferuntur, v. g. ne occidas, depositum
redde, plura subintelligendo (2) Tantum sane abest, ut
lex naturalis vetet parricidam a publica auctoritate plecti
poena capitis, ut e contrario dictet illum capitali poena
puniendum. Item tantum abest, ut lex naturalis obliget

ad reddendum depositum, v. g. gladium, etiam amenti

aut illi, qui eo velit uti ad alium occidendum, uno verbo,
irrationabiliter petenti, ut e contrario in talibus adiunctis
obliget ad non reddendum. Cum itaque dicitur absolute,

(1) Vide num. 63. pag. 175: vide etiam thes. XXIV et XXV.

(2) Hoc idem eximius Doctor, l. c. c, 13. n. 6.‚animadvertit.:
« Lex naturalis, cum per se non sit scripta in tabulis vel membranis,
sed in mentibus, non semper dictatur in mente illis verbis generalibus
vel indefinitis, quibus a nobis ore profertur vel scribitur3 ut ν. g. lex‘de
reddendo deposito, quatenus naturalis, non ita simpliciter et abso-
lute in mente iudicatur, sed cum limitatione et circumspectione:
dictat enim ratio, reddendum esse depositum iure et rationabiliter
petenti, vel nisi ratio defensionis iustae vel reipublicae, vel propriae,
vel innocentis obstet. Communiter autem solet illa lex illis tantum
verbis proferri, reddendum esse depositum, quia cetera subintelli-

guntur, nec in fornia legis humano modo positae omnia declarari
possunt. »

 

