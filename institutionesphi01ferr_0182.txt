-162—

his exclusive tractat theologia supernaturalis. Sunt prae-
terea habitus naturales et per iteratos actus acquisiti, qui
tribuunt potentiae posse facilius, promptius et perfectius
agere illud, quod ipsa etiam sine habitu potest quadarn-
tenus efficere: quales sunt e. g. habitus pulsandi citharam,
conficiendi versus, convertendi in Deum mentem etc.
Scilicet actus saepius instaurati imprimunt et relinquunt
in potentia aliquod veluti vestigium sui, seu aliquam
pronitatem ad idem operandum, per quam deinceps po-
tentia iuvatur et veluti impellitur ad similes actus minori
cum conatu et propensius eliciendos (1).

Habitus, quorum consideratio proprie pertinet ad
philosophiam moralem, sunt habitus acquisiti, iique prae-
sertim, qui morales dicuntur, quique sunt inclinationes
ad actus moraliter honos vel malos reproducendos, sunt
nempe virtutes vel vitia.

Il. Hisce, quae ad propositae quaestionis solutionem
sufficiunt, breviter praemissiS, duo statuimus. —- Primo, di-
cendum est habitum, utpote voluntarie ac libere contrac-
tum, non tollere voluntarium et liberum in illis, quae ex
eo fiunt: haec igitur sunt voluntaria et libera, sin minus
in causa. — Secundo, «dicendum est, ut inquit Suarez (2),
ex consuetudine et habitu per illam acquisito fieri, ut
voluntas maiori promptitudine feratur, quia maiori faci-
litate et delectatione operatur ex habitu, quam sine illo,
ceteris paribus: at vero maiori conatu operamur ea,
quae facilius et iucundius efficimus: sic ergo habitus
auget volunlariitm, quia augmentum voluntarii in hoc
consistit, quod voluntas maiori impetu feratur. At vero

 

(1) De habitu in genere agitur in Metaphysica. Cf. Suarez, Me·-
raph. disp. XLIX„ s, Th, Ι. 2. a quaest. 50 ad quaest. 54¹⁰.
(2) De volunt. et invol. disput. ΠΙ. sect. HI. num. 16.

