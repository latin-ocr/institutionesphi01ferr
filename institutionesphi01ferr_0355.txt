·- 335 -

ΙΙ. Urgent. Humana ratio intimat, «fac bonum et
vita malum >›‚ quin de Deo cogitet. Ergo non intimat
simpliciter ut praeco legis naturalis —Dist. cml. quin
cogitet de Deo explicite conc. vel trans„ quin saltem im-
plicite cogitet de Deo sub conceptu entis superioris cui-
cumque homini, aliqua praecipientis, alia prohibentis nego.
Etsi mens quandoque in illiusmodi pronuntiandis dictamini-
bus non cogitet explicite de Deo, semper tamen cogitat sal-
tem implicite.Semper enim in illis iudiciis involvitur conce-
ptus alicuius occultae potestatis superioris cuicumque homi-
ni, quae nobis imperat, et cuius, si contra facimus, aucto-
ritatem contemnimus et iram incurrimus , quae potestas
obiective inspecta et in se non est nisi Deus (1). Ergo
mens quando ea efformat iudicia semper cogitat saltem
implicite de Deo sub conceptu superioris praecipientis et
prohibentis.

III. Instant. Dictamen rationis practicae saepe in
operando non aperit agenti nisi intrinsecam moralitatem
actionis. Ergo non semper ratio practica in suis iudiciis
cogitat de Deo saitem implicite. — Respondeo 1.⁰) Si ratio
humana solam indicaret intrinsecam actionis moralitatem,
i. e. solam exigentiam quarumdam actionum ut conne-
ctantur cum ultimo fine, nullam induceret proprie dictam
obligationem: haec enim absque actuali connexione ea-
rum actionum cum ultimo sine non intelligitur, ut ex
tradita obligationis definitione constat. Itaque solum quam-
dam ostenderet decentiam, quam tamen decentiam ratio
practica non efficeret, sed cognosceret. — Verum 2⁰) etsi
nos in schola, ut fecimus, theoretice et per abstractionem
mentis possimus considerare seorsim moralitatem illam,
quam diximus intrinsecam et fundar-mentalem, tamen in

 

(1) Cf. Liberatore, Eth. n. 91.

