-Χ-

bent cognitionem per propriam causam. Atqui philoso-
phia moralis continet systema conclusionum demonstra-
tarum, quae omnes circa moralitatem versantur, quaeque
eiusdem veram et certam praebent cognitionem per pro-
priam causam. Ergo est scientia, et quidem sensu vocis
pressiore.

Cum autem, ut ex Logica pariter constat, scientia
multipliciter dividatur, potissimum vero in speculativam
et pradicant, hinc quaestio oritur, utrum philosophia mo-
ralis sit scientia speculativa, an vero practica. — Respon-
demus autem eam esse scientiam practicam. Illa enim
scientia est practica, quae non sistit in sola cognitione
veritatis, qualis est v. g. astronomia, sed eo insuper or-
dinatur, ut cognitionem habitam deducamus in praxim,
qualis e. g est medicina. Atqui philosophia moralis non
eo tantum ordinatur, ut sciamus, quaenam sint actiones
bonae, quaenam malae, sed eo etiam spectat, ut cogni-
tionem hanc deducentes in praxim, ponamus actiones ho-
nestas, vitemus inhonestas, sicque vitam moraliter ordi-
natam vivamus, finemque tandem ultimum consequa-
mur (Ι). Ergo est scientia practica.

Alia etiam est divisio scientiae in subalternantem et
subalternamm. Hinc rursus quaestio oritur, cuiusmodi
scientia sit philosophia moralis, utrum subalternans sit

(1) Ad rem Aristoteles, Eth. 1. 11.c.2.: ‘H παροῦσα πραγματεία
οὐ θεωρίας ἕνεκά. ἐστιν, ὥσπερ αἱ ἄλλῃ· οὐ γὰρ ἶν’ εἰδῶμεν τί ἐστιν
ἡ ἀρετὴ σκεπτόμεθκ, ἀλλ’ ἶν’ ἀγαθοὶ γενώμεθα. Hoc negotium non co-
gnitionis causa susceptum est ut cetera: non enim quid sit virtus
quaerimus. ut cognoscamus, sed ut boni efficiamur. Item Seneca,
ad Lucill. ep. 20.: « Facere docet philosophia, non dicere: et hoc
exigit, ut ad legem suam quisque vivat, ne orationi vita dissentiat,
ut ipsa inter se vita unius, sine actionum dissensione, coloris sit.»
Cf. etiam ep. 16.

