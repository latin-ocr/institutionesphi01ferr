existunt, sed tantummodo de actionibus humanis, videlicet
de actionibus illis, quae voluntariae sunt et liberae.

Verum de ipsa actione humana distinctio alia est
adhibenda. Ut enim ex thesibus praecedentibus iam satis
liquet, actio humana potest dupliciter considerari et conferri
cum norma moralitatis seu cum ordine naturali, nempe
vel tantummodo secundum suam substantiam, vel non
modo secundum suam substantiam, sed etiam secundum
finem operantis et secundum alias circumstantias omnes
seu accidentia, quae actionem in individuo determinant.
Si primum, actio consideratur in abstracto, facta nimi-
rum praecisione a fine operantis aliisve actionis indi-
viduae circumstantiis: sin alterum, actio spectatur in
concreto, seu nulla facta praecisione ab iis, quae actionem
in individuo comitantur (1). Hac in thesi actiones hu-
manas spectamus in abstracto tantum, et affirmamus esse
quasdam actiones humanas (neque enim de omnibus
actionibus humanis id verum est), quae eo modo inspe-
ctae neque honestae sunt neque inhonestae, sed sunt in
ordine moraiitatis indifferentes.

74. DEMONSTRATIO. Et sane honesta est actio, quando
est conformis ordini naturali, inhonesta, quando est dif-
formis ab ordine naturali. Atqui actus quidem amandi
Deum, subveniendi proximo, honorandi parentes etc.
⁴etiamsi tantummodo ex obiecto seu secundum suam sub-
stantiam spectentur, conformes sunt ordini naturali‚et e
contrario actus blasphemandi, mentiendi, furandi etc.

(Ι) Ad lianc distinctionem tradendam auctores varia utuntur
terminologia. S. Thomas, 1. 2. q. 18. a. 8 et 9.‚ distinguit inter
actionem spectatam secundum suam speciem et spectatam secundum in·-
dividuum. S. Bonavcntura, II. sent. dist. XLI. art. 1. q. 111„ distinguit
inter actionem spectatam tantummodo quantum ad genus actionis, eam-

demque spectatam etiam in comparatione ad operantem. Et sic alii
aliter loquuntur.

