—212—

sit, vel mala et inutilis? (1) Non item si de illis sermo
sit agentibus, quae ex libera sui electione operantur. Horum
enim actiones non modo ipsis attribuimus tamquam effectus
suae causae, verum etiam iisdem moraliter imputamus in
laudem vel vituperium: huiusmodi enim agentia sunt libera,
ac proinde ita sunt iu suis actibus bona ac recta, ut mala
deordinataque esse potuissent, atque e contrario ita sunt
in suis actibus mala ac deordinata, ut bona esse potuissent
ac recta, si voluissent. Ex hac autem animadversione
possumus conceptum moralis imputabilitatis colligere.
Imputabilitas est habitudo actionis humanae ut effe-
ctus ad agens liberum ut causam, vi cuius habitudinis boni-
tas vel pravitas actionis potest ac debet tribui agenti libero⁴
in eius laudem vel vituperium. Ab imputabilitczte distingui
debet imputatio (2), nempe iudicium actuale, quo actionis
bonitas vel pravitas tribuitur libero alicui agenti, tamquam
auctori et causae, in eius decus vel infamiam. Huiusmodi
imputatio si de actione bona agatur, dicitur aestimatio, si

 

(1) Quando Christus Dominus esuriens, ut legitur apud
Matth. XXI. 18. sqq., fici arbori, in qua « nihil invenit nisi solia tan-
tum» maledixit3 id non fecit ex irae impetu, qui in Christum cadere
non poterat, nec poenae inferendae causa, quam nec arbor merebatur
(praesertim cum, ut addit Marc. XI. 13.‚ tunc « non erat tempus
ficorum »), nec poterat sentire, si mereretur, sed id fecit in figura
et solo mysterio. Maledixit illi arbori, quae fructum non habebat ,
etsi eo tempore habere non debebat, ut intelligeremus debere nos
bonos fructus bonorum operum ferre, atque hoc interesse inter ar-
bores et homines, quod arbores natura sua nonnisi certo quodam
anni tempore fructus ferunt, homines vero debent toto vitae suae
tempore bene facere. « Tota vita uobis, sic Maldonatus in h. 1.‚ est
aestas, tota debet esse frugifera, nec quidquam nos praeter volun-
tatem nostram steriles facit ».

(2) Imputabilitatem et imputationem recte distinguit Tullius,

ubi ait, bonum morale « etiamsi a nullo laudetur, natura esse lau-—
dabile. » De off. I. 4.

fimi .

