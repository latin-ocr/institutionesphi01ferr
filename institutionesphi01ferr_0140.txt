-120—

sibilitateni consecutionis boni, quod desideratur quidem,
sed non expectatur, non speratur. Timor (1) est trepi-
datio animi ob malum (reale vel imaginarium) immi-
nens. Tristitia est amaritudo vel displicentia ex malo
praesenti (2).

Hic autem tria de praedictis actibus sunt diligenter
adnotanda—If) Praedicti actus exercentur, ut consideranti
facile patebit, non solummodo circa bonum finale seu fi-
nem, sed etiam circa bonum utile seu media: sic e. g. spe-
ramus copiam vel timemus inopiam mediorum pro finis
alicuius nonduin habiti consecutione vel iam obtenti con-
servatione. — 2.⁰) Amor et odium possunt considerari
dupliciter. « Primo, verba affero Becani (3), per modum
simplicis coinplacentiae et displicentiae, et sic sunt actus
realiter distincti a desiderio, gaudio, timore, tristitia.
Nam alter versatur circa bonum absolute, alterum circa
malum absolute, abstrahendo a praesentia et absentia. Se-
cundo, per modum efficacis complacentiae et displicentiae.
Et sic amor essentialiter includitur in desiderio et gaudio,
odium in timore et tristitia. Nam desiderium est actus,
quo efficaciter volumus bonum, quod absens est: gaudium
est actus, quo efficaciter volumus bonum, qnod praesens
est. Similiter timor est actus, quo efficaciter abominamur
malum absens: tristitia, quo praesens. » — 3.⁰) Duplex
distinguitur amor, alter concupiscentiae, alter vero benevo-
lentiae (4). Amor concupiscentiae est amor boni, quod

 

(Ι) De timore haec habet s. Augustinus, lib. 82. Qq. q. 33.:
«Nulli dubium est non aliam metuendi esse causam, nisi ne id,
quod amamus, aut adeptum amittamus, aut non adipiscamur spera-
tum. ))

(2) Vide Palmizzri, Anthropol. cap. lV. thes, XXXIX.

(ς) De act. hum. cap. ΙΙΙ. q. 1. nuni. 5.

(4) υ Sicut Philosophus dicit in 2. Rhetor., amare est vella ‹ili-
cai bouum. Sic ergo motus amoris in duo tendit, sc. in bonum, quod

