—130—

tem sequitur etiam appetitus universalis ct indifferens.» Sci-
licet quemadmodum voluntas nequit non velle necessario
id, quod intellectus ei exhibet ut bonum necessarium3 ita
nequit velle necessario id, quod intellectus ei exhibet ut
bonum non necessarium. Atqui plurima sunt, quae intel-
lectus voluntati exhibet ut bona non necessaria, illa nempe
bona, quae vel in se non sunt necessaria vel ab intellectu
non apprehenduntur ut necessaria homini ut sit felix, Ergo
plurima sunt, quae voluntas nequit velle necessario, quae-
que proinde si vult, vult libere: potest quidem ea velle,
quia proponuntur ut bona, sed potest etiam non velle ac
respuere, quia proponuntur ut non necessaria: potest ergo
velle eadem et non velle aut etiam respuere,in quo sane
consistit libertas indifferentiae (Ι).

ΙΙΙ. Quaeres iam, quantum se se extendat humanae
voluntatis libertas, utrum circa omnia versetur? Quod
spectat ad libertatem a coactione, ab hac sunt liberi seu
immunes omnes voluntatis actus eliciti, qui scilicet, ut
constat, nequeunt esse coacti: non item ab ea sunt semper
immunes actus omnes imperati, quippe qui quandoque,
ut experientia ipsa ostendit, coacti esse possunt.

Quod attinet ad libertatema necessitate, iam supe-
rius (2) diximus, voluntatem humanam erga finem ultimum
ac felicitatem perfectam in genere esse quidem liberam quoad
exercitium. actus, non tamen esse liberam quoad specifica-
tionem actus: idemque dicendum de appetitione eorum,
quae cum praedicto fine ac felicitate concipiantur esse

 

(1) Apposite s. Th, 1. 2. q. 17. a. 1.: «Radix libertatis est voa
luntas, sicut subiectum, sed sicut causa est ratio. Ex hoc enim vo-
luntas libere potest ad diversa ferri, quia ratio potest habere diver-
sas conceptiones boni. Et ideo philosophi definiunt liberum arbi-
trium, quod est liberum da ratione izcclichcm, quasi ratio sit causa li-
bertatis. »

(2) Vide num. 17. pag. 39.

