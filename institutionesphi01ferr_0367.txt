“-· 347 ’-

in altera vita paratum, malos autem praesentire poenam
ab ipsis in altera vita luendam, nisi a vitiis desisterent
ac resipiscerent. Congruum omnino erat, quod boni ex-
perirentur iugum divinae legis esse suave, mali autem
experirentur durum et amarum esse, Deum derelinquere
eiusque iugum excutere. Atqui quod congruum et con-
veniens est, Deus facit (1). ⁴

Hinc Ι3) arguendo cz posteriori seu ab experientia, re-
apse in hac ipsa vita plura bona sunt providissime con-
iuncta cnm virtute, pluraque mala cum vitiis sociata:
alia quidem essentialiter, alia vero naturaliter, alia autem
moraliter, iuxta claram Tongiorgi (2), quem sequimur,
partitionem. — Quaedam itaque bona virtuti, quaedam
mala vitio sunt iuncta essentialiter. Virtus enim affert
pacem et gaudium (3) animi, eiusque facultates perficit:
vitium vero amaritie (4) replet animum, eiusque facul-

 

(1) Ad hanc adstruendam veritatem ipsi ethnici arguere sole-
bant a priori. « Nihil, sapienter aiebat Isocrates} orat. de permutat.‚
magis rationi adversatur, quam eorum opinio, qui quamvis existi-
ment iustitiam in se pulchriorem, Diisque acceptiorem esse, quam
iniustitiam, nihilominus sibi fingunt ita comparatas esse humanas
res, ut ex improbitate plus hauriatur emolumenti quam ex lione-
state. ›>

(2) Eth. num. 192. seqq.

(3) ‹< Laetitia bonae conscientiae Paradisus est. » lta s. August,
de Gen. ad litt. l. 12. c, 34.

(4) Vide pag. 264, ubi locum Aristotelis attulimus de con—
scientiae angoribus. Praeclara sunt ea, quae liac tie re habet s. [oan-
nes Chrysost., tle Lazaro concio 1. n. 11.: ‹< Antequam illic (in al-
tera vita) puniantur, iam nunc qui improbe agunt, atque in pec-
catis vivunt, puniuntur. Nec enim milii dixeris illum, mensa sum-
ptuosa frui, vestibus circumdari sericis, mancipiorum greges circum-
ferre, alios submovere in foro: sed explica milii conscientiam, et
videbis intus gravem peccatorum tumultum, iugem metum, tempe-
statem, turbationem: videbis velut in iudicio mentem ad thronum

