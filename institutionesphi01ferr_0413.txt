·- 393 -

mendum est pro legislatore, tum quia habet altius ius
et illud possidet, tum etiam quia regitur altiori consilio
et potest habere rationes universales subditis occultas ,
tum etiam quia tunc subditi sumerent nimiam licentiam
non parendi legibus, quia vix possunt esse tarn iustae,
quin possint ab aliquibus per apparentes rationes in dubium
revocari ».

144. SCHOLION Ι. Ius itaque ferendi legeS‚ quo hu-
mani pollent principes, nominatim civiles, pluribus est
limitibus circumscriptum. Unde iure meritoque condem-
nantur in Syllabo (1) sequentes propositiones: ‹< Reipu-
blicae statUS, utpote omnium iurium origo et fons, iure
quodam pollet nullis circumscripto limitibus. Minime
opus est, ut humanae leges ad naturae ius conformentur.
Civiles leges possunt et debent a divina et ecclesiastica
auctoritate declinare ». Audiant statolatriae sectatores haec
s. Augustini (2) verba: « Qui resistit potestati, Dei ordi-
nationi resistit (3). Sed si illud iubeat, quod non debeas
facere? Hic sane contemne potestatem. Timendo pote-
statem, ipsos humanarum rerum gradus advertite. Si
aliquid iusserit curator, nonne faciendum est? Tamen
si contra proconsul iubeat, non utique contemnis pote—
statem, sed eligis maiori servire. Nec hic debet minor
irasci, si maior praelata est. Rursum si aliquid ipse pro-

 

(1) Prop. 39. 46. 47.

(2) De verbis Dom. in ev. sec. Matth. serm. Vl. Ut exemplo
aliquo rem hanc illustremus, iniustae sunt ac proinde verae leges
non sunt illae ordinationes civiles, quae iura sive individualia sive
domestica ab ipsa natura concessa proculcant: quae disponunt de
illis (ei g. de essentialibus contractui matrimoniali) quae ad aliam
pertinent potestatem, puta ecclesiasticam: quae fiunt ab eo, qui ple-
nam potestatem non possidet, ultra fines concreditae sibi auctori-
tatis etc.

(3) S. Paulus in epist. ad Rom. cap. XIII. v. 2.

