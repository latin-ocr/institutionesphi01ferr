-356—

tum incurrit, ut patet in cibo inordinate assumpto, qui
non solum sanitatem non affert, sed etiam aegritudinem
inducit. Qui autem in rebus creatis finem constituit, eis
non utitur secundum quod debet, referendo scilicet ad
ultimum finem. Non ergo solum debet puniri per hoc,
quod beatitudine careat, sed etiam per hoc, quod aliquod
nocumentum ab ipsis experiatur. ‚

Praeterea, sicut recte agentibus debentur bona, ita
perverse agentibus debentur mala. Sed illi, qui recte
agunt, in fine ab eis intento percipiunt perfectionem et
gaudium. E contrario ergo debetur haec poena peccan-
tibuS, ut ex his, in quibus finem constituunt, afflictionem
accipiant et nocumentum. »

133. SenoLroN. Itaque non unica est poena, qua
afficientur impii, qui ex hoc viae statu discedunt rei
gravium violationum legis naturalis. «Quamvis autem,
ait Suarez (1), multiplicibus poenis afficiantur , omnes
tamen ad duas reducuntur, scilicet poenam damni et
sensus. >³ At non eodem omnes modo intelligunt distin-
ctionem hanc poenarum in poenam damni et sensus.

En quomodo eam explicat Gabriel Vasquez (2): « No-
tandum est omnem poenam esse malum, et interdum ex
malo aliquo provenire. Dupliciter autem aliquid potest esse
malum alicuius. Primum, reipsa absque ulla cognitione et
tristitia, quae ex cognitione oriatur: et hoc malum habet
rationem damni eius, cuius est malum, et rationem poenae
damni, quoties propter peccata infligitur. Talem autem poe-
nam et malum pati possunt pueri et amentes: quia natura
huius mali non pendet ex cognitione et tristitia, sed in pri-
vatione alicuius boni (ut in privatione alicuius doni spiri-
tualis aut alicuius temporalis commodi) consistit: et ideo

 

(1) De Angelis, l. VIII. c. 4.
(2) In 1. p. disput 242. c. 2.

