...92—

iteratam animae ad corpus coniunctionem, ut homo in
corpore et anima praemiari et puniri possit.» (Ι).

Tribus hisce rationibus addam argumentum, quo
plures doctores utuntur, deductum ex quadam resurre-
ctionis imagine, quae in natura hac universa relucet.
Inter alios s. Gregorius M. haec habet ('2): «Lux quo-
tidie quasi moriendo oculis subtrahitur et rursus quasi
resurgendo revocatur: et semina putrescendo moriuntur
et rursum germinando resurgunt». Quod idem videtur
ipse Seneca (3) animadvertisse: «Aequo animo debet
rediturus exire. Observa orbem rerum in se remeantium:
videbis nihil in hoc mundo extingui, sed vicibus descen-
dere ac surgere. Aestas abit, sed alter illam annus addu-
cit3 hiems cecidit, referent illam sui menses; solem nox
obruit, sed ipsam statim dies abiget. Stellarum iste de-
cursus, quidquid praeteriit, repetit: pars coeli levatur as⁴
sidue, pars mergitur.»

 

(1) Tertiam lianc rationem en quomodo proponit s. Ambro-
sius, de fide Resurr.: « Ratio quidem evidens est, quia quum om-
nis vitae nostrae usus in corporis animaeque consortio sit, resur-
rectio autem aut boni actus praemium habeat aut poenam improbi,
necesse sit corpus resurgere, cuius actus expenditur. Quomodo
enimin iudicium vocabitur anima sine corpore, cum de suo et
corporis contubernio ratio praestanda sit? >›

(2) L. 14.Moral. c. 28.1n postremo exemplo ducto ex semine
5. Gregorius alludit ad nota Apostoli verba, 1. Cor. XV. 35.: « Di-
cet aliquis: quomodo resurgunt mortui? qualive corpore venient?
Insipiens, tu quod seminas non vivificatur nisi prius moriatur. Et
quod seminas, non corpus. quod futurum est, seminas, sed nudum
granum, ut puta tritici aut alicuius ceterorum. Deus autem dat illi
corpus sicut vult: et unicuique seminum proprium corpus.» Cf.
s.T11.‚ comment. in 1. Cor. c. XV. lect. 5., in qua horum s. Apostoli
verborum scopum et sensum exponit.

(3) Epist. XXXVI. num. 11. edit. Taurin.

 

i

