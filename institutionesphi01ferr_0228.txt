—208—

tura, quodque fini ultimo est conforme. Si propter solam
delectationem operaretur, is sane convenientem illum
agendi modum non servaret, cum moderamine illo non
ageret.

Ill. Quaerunt utrum saltem dentur omissiones actio-
num indifferentes moraliter? —- Respondeo, ea omnia, quae
de actionibus diximus, aptanda quoque esse omissionibus,
quae in hac aliisve quaestionibus sub nomine actionis
comprehenduntur. Itaque seponendae inprimis sunt omis-
siones indeliberatae, quae se habent eodem prorsus modo
ac actus hominis. De omissionibus vcro deliberatis, ne-
gandum est omissiones esse deliberataS, quae ex nullo
ex tribus moralitatis fontibus i. e. neque ex obiecto neque
ex fine neque ex circumstantiis speciem aliquam sive
honestatis sive inhonestatis hauriant, et consequenter sint
forma omni moralitatis destitutae. E. g. omissio actus
eleemosynae pro diversitate adiunctorum‚ in quibus agens
reperitur, et potissimum finis, quem habet in eo actu
omittendo, erit vel bona vel mala, nunquam vero indif-
ferens moraliter.

IV. Quaerunt praeterea quidnam de dictis vel factis ·
ludicris seu iocosis sit sentiendum? - Respondeo‚ iudi-
cium pendere tum ex inspecta ipsorum natura, tum ex cir-
cumstantiis, praesertim vero ex fine operantis Qua de
re conferendus omnino est S. Thomas, ubi de modestia
agit (Ι), atque inquirit, utrum possit esse aliqua virtus
circa actiones ludi, utrum in superfluitate ludi possit esse
peccatum, utrum in defectu ludi consistere possit pec-
catum. En aliqua angelici Doctoris verba (2): Oportet

 

(Ι) In 2. 2. q. 168. a. 2-4.
(2) Loc. cit. art. 2. Cf. Tullium, de off. Ι. 19.: «Non ita generati

a natura sumus, ut ad ludum et iocum facti esse videamur; sed
ad severitatem potius, et ad quaedam studia graviora atque maiora.

