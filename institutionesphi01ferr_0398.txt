— 378 -
natio modi tendendi in finem si obligatoria sit, est lex, et si
proxime pendeat ab humana voluntate, est lex humana.
Ergo non solum lex datur positiva divina, sed verae etiam
existunt leges humanae, tum civiles tum ecclesiasticae.

Dices, modum tendendi in finem pro societate do·-
mestica et civili determinari a lege naturali, pro societate
ecclesiastica a lege Christi institutoris. Respondeo legem
naturalem, quae est lex prima et hinc valde generalis,
non onmia in particulari determinare relate ad domesti-
cam et civilem societatem, quemadmodum nec lex Christi
omnia singillatim determinat relate ad ecclesiasticam so-
cietatem, sed quaedam statuere generaliora, qnae a variis
cuiuscumque societatis rectoribus sunt magis in individuo
per speciales leges et pro varietate adiunctorum defi-
nienda (1).

Quum itaque lex positiva tum divina tum humana
nedum possibilis sit, verum etiam reapse existat3 duae
sunt praecipuae quaestiones de eadem instituendae. Prior
haec est: an et quomodo ad legem aeternam etad legem
naturalem lex positiva referatur. Altera vero haec est: an
sint et quaenam sint essentiales legis positivae conditiones,
quibus si lex sit destituta, iam sit lex iniusta, ac proinde
nulla et irrita.

(1) Ad rem Suarez, de leg. 1. 1. c. 3. 11. 20.: «Deus (ut suppo-
nimus) specialem congregationem fidelium, quae esset unum corpus,
quod nunc Ecclesiam vocamus, instituit: et per legem a 'se latam
non disposuit in particulari de omnibus, quae ad spirituale regimen
Ecclesiae convenientia esse poterant, sed solum quaedam substan-
tialia fundamenta huius spiritualis reipublicae instituit, reliqua vero
per suos ministros et ecclesiae pastores disponenda reliquit, tum ut
suaviter et modo hominibus accommodato omnia ordinarentur, tum
quia non poterant omnia in particulari ita determinari ut 6556111
immutabilia. Haec crgo determinatio fit per leges canonicas et ideo
tam suerunt necessariae 111 spirituali republica Ecclesiae, sicut ci-
viles in temporali.» Vide super, num. 107. pag. 297.

Α

