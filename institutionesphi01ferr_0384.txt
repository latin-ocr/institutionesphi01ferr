magnis parvo scilicet tempore perpet1·atiS‚poena quisque
damnetur aeterna3 quasi ullius id umquam iustitia legis
attendat, ut tanta mora temporis quisque puniatur, quanta
mora temporis unde puniretur admisit.... Quid, in vin-
culis numquam tamdiu quisque iudicandus est esse debere,
quamdiu fecit unde meruit alligari3 cum iuqtissime an-
nosas poenas servus in compedibus pendat, qui verbo
aut ictu celerrime transeunte vel lacessivit dominum vel
plagavit.» Et s. Thomas (1): «Non est contra rationem
divinae iustitiae, ut aliquis poenam perpetuam patiatur,
quia nec secundum leges humanas hoc exigitur, ut poena
commensuretur culpae in tempore. Nam pro peccato
adulterii vel homicidii, quod in tempore brevi commit-
titur, lex humana infert quandoque perpetuum exilium
aut etiam mortem, per quae aliquis in perpetuum a so-
cietate civitatis excluditur: et quod exilium non in per-
petuum duret, hoc per accidens contingit, quia vita ho-
minis nou est perpetua: sed intentio iudicis ad hoc esse
videtur, ut eum sicut potest perpetuo puniat.» —— Alla—
tum igitur argumentum potest in adversarios retorqueri.
Est recti iudicis poenas iustas infligere. Atqui poenae ae-
ternae sunt iustae: siquidem culpae quodammodo infinitae
sunt proportionatae poenae infinitae quodammodo i. e.
extensive seu quoad durationem. Ergo Deus iudex rectis-
simus poenas irrogat aeternas.

OBIECTIO ΙΙ. Finis poenae est hominem retrahere a
violatione legiS. Atqui poena aeterna non retrahit homi-
nem a violatione legis. Ergo poena aeterna caret fine seu
ratione existendi. Ergo non existit. — Respondeo. Dist.
mai. Finis unicus vel primarius poenae est hominem re-
trahere a violatione legis nego, secundarius conc. Dist.

 

(ι) Opusc. cit. XXXII. volum. 111. edit. p. De Maria.

