·““ 344 -

guitur. Omnis superior, si sanctus sit, nullum negligit
ex iis motivis, quae sunt apta ac necessaria ad subditos
in legis custodia continendos. Atqui Deus est gubernator,
isque sanctissimus, omnium hominum: ad horum autem
liberam voluntatem in officio continendam motivum spei
ac timoris non modo est aptum, sed etiam morali saltem
universalitate necessarium. Ergo hoc etiam motivum ad-
hibere censendus est, congrua pollicendo praemia, con-
gruas poenas minitando.

III. Ex infinita legislatoris Dei maiestate. — Est sane
indignum infinita Dei legislatoris maiestate atque omni-
potentia, quod homo a Dei voluntate possit totaliter se
subducere i. e. aeternam eius legem omnino evadere seu
subterfugere. Atqui ita esset, si legislatoris Dei voluntas
foret tantummodo praecipiens ac prohibens, non vero
etiam sanciens, i. e. si aeterna eius lex foret solummodo
affirmativa et negativa, non vero etiam taxativa praemii
et poenae: ab ea scilicet posset homo totaliter se sub-
ducere et reapse eam omnino subterfugerent illi omnes,
quiin contemptu divinae legis obfirmati vivunt. Ergo
voluntas Dei non modo est praecipiens et prohibens, sed
etiam sanciens , eiusque aeterna lex non solum est affir-
mativa et negativa, sed etiam taxativa praemii pro bonis
ac poenae pro impiis. Tunc sane alege et voluntate Dei

a. 1.: «Quantum ad illos iuvenes, qui sunt proni ad actus virtutum
ex bona dispositione naturae vel consuetudine vel magis divino mu—
nere, sufficit disciplina paterna, quae est per monitiones. Sed quia
inveniuntur quidam protervi et ad vitia proni, qui verbis de facili
moveri non possunt, necessarium fuit, quod per vim vel metum co-
hiberentur a malo, ut saltem sic malefacere desistentes, et aliis
quietam vitam redderent. et ipsi tandem per huiusmodi assuetudi-
nem ad hoc perducerentur, quod voluntarie facerent, quae prius metu
implebant et sic fierent virtuosi.»

