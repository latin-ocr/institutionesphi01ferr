CAPUT II.

DE ACTIBUS HUMANIS.

36, ‹< Cognitis rerum finibus, inquit Tullius (1),
inventa vitae via est conformatioque omnium officiorum »
positum est, ut alii loquuntur, fundamentum totius scientiae
moralis, immo constitutus est, sicuti Lactantius (2) ait,
« totius sapientiae cardo >›. Iacto autem fundamento,
ad ipsum nunc exstruendum aedificium propius accedi-
mus, atque hoc in capite de obiecto materiali philosophiae
moralis disserere aggredimur.

37. Obiectum materiale philosophiae moraliS, ut
in Prologo diximus, est id, in quo ratio moralitatis, quae
formale est huius scientiae obiectum, reperitur. Atqui
ratio moralitatis proxime et principaliter inest actibus
voluntariis iisdemque liberi5: ‹< ibi, inquit s, Thomas (3),
incipit genus moris, ubi primo dominium voluntatis in-
venitur.» Ergo obiectum materiale philosophiae moralis
proxime et principaliter sunt illi actus, qui voluntarii
simul sunt et liberi.- illae nempe actiones, «quarum homo
est dominus... quae ex voluntate deliberata procedunt» (4).
Dixi proxime et principaliter: ipse enim homo atque

 

(1) De finibus l. V.
(2) Div. institut. 1. ΙΙΙ. c. 7.
(3) In 2. sent. dist. XXIV. q. 3. art. 2. Quae verba in mentem
revocant illa alia divini Poetae, Purg. XVIIl.:
Color che ragionando andaro al fondo,
S'accorsei· d'esta innata libertate;
Pero moralita lasciaro al mondo,
(4) Ita s. Thomas, 1. 2. q. 1. a. 1. Et in q. 6. a. 2. haec
addit: « Ex hoc contingit, quod hoino est dominus sui actus, quod
habet deliberationem de suis actibus. »

