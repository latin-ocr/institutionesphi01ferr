2.⁰) Ea, quae ad probandam praeceptorum natura-
lium invincibilem ignorantiam ex quarumdam nationum
historia perhiberi solent, vel ut falsa reiicienda sunt, vel
ignorantiam ostendunt culpabilem, vel spectant mediata
tertii ordinis praecepta, vel potius demonstrant praecepta
ipsa per se inspecta fuisse ab illis gentibus cognita, sed
perperam fuisse ad casus particulares applicata. Illud etiam
nota, aliud esse legemignorare, aliud eam tam frequenter
et facile violare ac si ignota esset vel non existeret: hoc
alterum tantummodo ostendit veritatem dicti illius (1):
« Video meliora proboque, deteriora sequor.»

3.⁰) At enim, obiici tandem posset, si lex naturalis
est, ut probavimus, absque ullo externo signo per ipsum
naturale rationis lumen cognoscibilis ac perspecta, quo-
nam pacto est Vere proprieque lex? Nonne ei deest pro-
mulgatio, quam tamen diximus esse de ratione legis,
praesertim passive spectatae in statu exteriore, cuiusmodi
sane est lex naturalis ? — « Observandum, respondet Sua-
rez (2), promulgationem aliter in naturali lege, aliter
vero in positiva requiri. Nam in priori invenitur certus
modus promulgationis a natura definitus, quia sicut illa
lex naturalis est, ita ex se determinat conditiones legis.
Promulgatur ergo eoipso quod a natura ipsa manati Ori-
tur enim ex specifica ratione talis naturae, et ideo licet
promulgatio fiat in singulis, non censetur esse propositio
particularis, sed communis vox totius naturae vel potius
auctoris eius, quia licet loquatur ad singulos, loquitur ut
persona publica, quia loquitur ut auctor ipsius naturae.»

Dices: ergo deest liber seu codex, in quo lex haec
naturalis sit scripta? Scilicet meliorem ac praestantiorem

 

(ι) Ovid. Met. VII. 17.
(2) De leg. l. Ι. c. 11. n. 4.

