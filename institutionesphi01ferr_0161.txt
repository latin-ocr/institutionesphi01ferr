⁷⁸-141-

cipium enim in ipsis est; nam in eorum potestate erat
non inebriari3 ebrietas autem causa inscientiae est. Prae-
terea in eOS, qui aliquid ignorant eorum⁷ quae legibus
sancita sunt, quae et scienda neque cognitu difficilia sint,
animadvertunt: idemque fit in ceteris, qui negligentia sua
videntur ignorare, quum liceat ipsis non ignorare3 po-
terant enim sibi, ut diligentiam adhiberent, imperare. »
Iamvero poena supponit culpam, culpa vero libertatem.

Quaeres, utrum haec ignorantia vinc ibilis‚ quae non
tollit voluntarium, saltem imminuat ipsum. Cui quaestioni
ut apte respondeatur, statuendus inprimis est terminus
comparationi& Ut enim advertit Suarez (Ι), comparatio
vel instituitur inter ipsas ignorantias, vel instituitur inter
ignorantias et actum ex scientia factum. Si comparatio
fiat inter ipsas ignorantias, ignorantia affectata magis
voluntarium facit, quam non-affectata: et haec, si sit
crassa, magis, quam negligens simpliciter seu communi
modo. Quod si fiat comparatio ad actum ex scientia factum,
omnes concedunt ignorantiam voluntariam tantummodo
in alio , qualis est ignorantia non-affectata, minuere potius
quam augere voluntarium3 quod non item, ut videtur,
dici potest de ignorantia affectata, utpote in se voluntaria.

(ι) De volunt,ctinv01unt. disp. IV. sect. Il. num. 24: « Si fiat
comparatio inter ipsas ignorantias) certum est, quo maior fuerit
ignorantia vel magis voluntaria, eo, ceteris paribuS, reddere actum
magis vel minus voluntarium: unde ignorantia affectata magis vo-
luntarium facit, quam crassa, et haec magis, quam negligens com-
muni modO. Si vero siat comparatio ad actum ex scientia factum,
omnes concedunt ignorantiam indirecte tantum voluntariam minuere
potius quam augere voluntarium, quia ipsamet est imperfecto modo
voluntaria et propterea facit, ut actus non sit directe voluntarius,
sed tantum indirecte. » Vide quae subiicit de ignorantia affectata,
circa quam auctores non conveniunt.

