—100—

manae naturae ita dirigi in suum linem, ut possit illum
consequi.» Hisce finem imponimus quaestioni de per-
fecta alterius vitae beatitudine (1).

ARTICULUS III.
De imperfecta vitae huius felicitate.

33. Vidimus perfectam beatitudinem in mortali hac
vita, vel ex eo tantum quod ea est morti obnoxia, obti-
neri non posse. Quaestio tamen exsurgit: estne hac in
vita aliqua hominis viatoris conditio seu status aliquis,
cui nomen felicitatis, licet inchoatae tantum et imper-
fectae (2), tribui vero aliquo sensu possit? Hanc quae·
stionem solvet sequens propositio.

Tnems XII.

Hac in vita nomen felicitatis imperfectae iure sibi vindieat
status hominis, qui in cognitionem et amorem Deiseza
divinarum legum custodiam sedulo incumbit.

34. DEMONSTRATro. Et sane hac in vita nomen feli-
citatis inchoatae et imperfectae (3) iure meritoque sibi
vindicat ille status, seu illa hominis conditio, quae 1.⁰) si
spectetur relative, i. e. in ordine ad perfectam beatitatem,

 

(1) De tota hac circa beatitudinem quaestione cf. Card. Maz-
zeHa, de Deo creante disp. VI. art. Ι. sqq.

(2) « Duplex, ita SuareZ, de leg. l. ΙΙΙ. c. XI. num. 4., feli-
citas hominis distinguenda est, una est vitae praesentis, altera fu·-
turae et utraque in naturalem et supernaturalem distingui debet. »-
Cf. Solimani Eth. Eudaemon. part. 2.‚ necnon opus Alph. de Sarasa
circa pacis parandae semperque gaudendi artem, Pallavicino, del
bene, praesertim l. IV., Marchetti‚ la terrena beatitudine.

(3) De beatitudine imperfecta cf. locum S. Thomae iam supe-
rius allatum, pag. 33. adnot. 2²¹.

