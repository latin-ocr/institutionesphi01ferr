-139-

praeter alios Plato (1) et s. Irenaeus (2). Ipse S. Tho—
mas (3) mentionem facit eorum, qui opinantur (ς nihil
esse naturaliter iustum et iniustum, sed secundum legis
positionem. Hi autem proprio nomine vocantur positivi-
stae (4), de quibus paulo inferius rursus quaestio occurret.
Quamvis positivistae omnino profiteantur, se admittere
moralitatem aliquam, *nimirum extrinsecam, tamen revera
omnem moralitatem negant: reiiciunt enim intrinsecam,
sine qua nulla potest esse moralitas extrinseca, quippe
quae in intrinseca fundatur.

Nihilominus adverte quaestionem generalem an den-
tur actiones bonae et actiones malae, actiones de se bonae
et actiones de se malae, debere distingui a quaestione
speciali, quaenam in particulari sint actiones bonae, quae-
nam malae‚ quaenam in particulari sint actiones de se
bonae, quaenam vero de se malae. Huc usque priorem
tantum generalem quaestionem pertractavimus, circa quam
potissimum exstat unanimis omnium hominum consensus.
Dixi potissimum. Etenim sunt etiam quaedam individuae
actiones, quae, ut iam diximus, ab omnibus, ubique et
semper habitae sunt tamquam bonae vel tamquam malae,
et quidem etiam de se, quales sunt eae, quas pluries iam
commemoravimus.

(1) De leg. 1. Χ.

(2) L. 1. adv. haeres. cap. 2o-24,

(3) In 1. Ethic. lect. 3. Eadem habet in comment. in ep. ad
Rom. c. V. lect. 4

(4) Inter positivistas eminet Th. Hobbes, quiin opere, cui titulus
Leviatlmn‚ et in alio opere, de cive, ait, nullam boni, mali et vilis
communem regulam ab ipsorum obiectorum naturis derivari posse,
regulas boni et mali, iusti et iniusti esse leges civiles, ideoque quod
legislator praeceperit, id pro bono, quod autem prohibuerit, id pro
malo habendum esse. Item intrinsecam moralitatem reiicit Sam. Pu-
fendorf, de iure nat. et gent. l. 1. c. 2.‚ qui liberam Dei voluntatem
seu legem tamquam unicam honestatis omnis normam constituit.

