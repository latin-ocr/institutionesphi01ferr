Hoc, quod ratio dictat , manifesta confirmat exp&
ricntia. Si bona finita essent bonum homini sufficiens,
tunc homo in plena ipsorum possessione experiretur quie-
tem, sentiret se esse beatum, saltem ex tali possessione
aegritudinem molestiamque non hauriret. Atqui multi
extiterunt, qui cum plenam bonorum finitorum posses-
sionem haberent, fassi tamen sunt, se non modo non esse
beatos, sed contra ex finitis bonis nil aliud nisi sollicitu-
dinem experiri. Ne nimii simus, satis sit commemorare
Regem illum in Ierusalem (1), qui cum potentia, sapientia,
divitiis, aliisque finitis bonis afflueret, coactus tamen est
fateri‚se cum omnibus hisce bonis non esse felicem, sed
omnia haec bona ex se esse «vanitatem et cassam solli-
citudinem mentis. » — Rursus si bona finita essent bonum

fruens Deo, beata esset non habens proximum quem diligeret. Sed
supposito proximo, sequitur dilectio eius ex perfecta dilectione Dei.
Unde quasi concomitanter se habet amicitia ad perfectam beatitudi-
nem. » Vide etiam ea, quae idem s. Doctor habet, ib. art. 1. Cf.
SuareZ, de ult. fine disp. V. sect. 2.

(1) Cf. Ecclesiast. cc. Ι. et 11. Ubi haec inter alia leguntur: ι Ma-
gnificavi opera mea, aedificavi mihi domos et plantavi vineas, feci
hortos et pomaria, et consevi ea cuncti generis arboribus, et extruxi
mihi piscinas aquarum, ut irrigarem silvam lignorum germinantium,
possedi servos et ancillas, multamque familiam habui: armenta quo-
que ct magnos ovium greges ultra omnes, qui fuerunt ante me in
Ierusalem: coacervavi mihi argentum et aurum et substantias re-
gum ac provinciarum: feci mihi cantores et cantatrices, et delicias
filiorum hominum, scyphos et urceos in ministerio ad vina fun-
denda: et supergressus sum opibus omnes, qui ante rne fuerunt in
Ierusalem: sapientia quoque perseveravit mecum. Et omnia quae de-
sideraverunt oculi mei, non negavi eis: nec prohibui cor meum quin
omni voluptate frueretur, et oblectaret se in his quae praeparave-
ram: et hanc ratus sum paxtem meam* si uterer labore meo. Cum-
que me convertissem ad universa opera, quae fecerant manus meae
et ad labores, in quibus frustra sudaveram, vidi in omnibus vani-
tatem et afflictionem animi et nihil permanere sub sole etc.»

