116. DECLARATIO. I. Obligatio (ut ipsum etymon,
a ligando, clare innuit) est quoddam Veluti vinculum vo-
luntati humanae, quippe quae ad bonum malumque est
libera, iniectum. Hoc autem vinculum vel est coactio vel
necessitas agendi differens a coactione. Atqui non est coactio:
siquidem haec repugnat voluntati (1). Ergo est quaedam
necessitas agendi a coactione differens, quae exprimitur iis
vocibus, debeo, teneor, vel iis absolutis formulis, hoc mihi
,est faciendum, ab hoc est abstinendum. Iamvero quum hac
unica nota conceptus seu definitio obligationis non plene
absolvatur, inquiramus ulterius, cuiusmodi sit haec agendi
necessitas a coactione differens, quae obligationem con-
stituit.

Necessitas agendi a coactione differens potest esse
duplex, vel subiectivcz vel obiectiva. Est subiectiva‚ quando
immediate inhaeret actionis principio et ipsum determinat
physice eo pacto, quo bruta necessitantur physice ad cer-
tos actus, quos spontanee ponunt ac naturaliter. Est
obiectiva, quando manet et elucet in rationis cognitione
et voluntatem non movet ut causa physica, sed dumtaxat
ut causa moralis, Atqui obligatio non est agendi neces-
sitas sztbiecliva. Etenim tunc voluntas ne physice quidem
posset illam transgredi, aliter agendo: atqui et reapse
transgredimur, et quando eam non violamus, intime ta-
men sentimus voluntatem nostram retinere physicam po-
testatem eam transgrediendi. Ergo est agendi necessitas
obiectivci‚ seu per rationem cognita, quae solet moralis
appellari, utpote movens ad modum causae moralis (2).
At rursus non quaecumque agendi necessitas obiectiva,
scu per rationem cognita constituit obligationem. Hinc

 

(x) Cf. num. 54. pag. 159.
(2) Vide num. 44. pag. 1345 vide etiam pag. 150. adnot. 13¹³

