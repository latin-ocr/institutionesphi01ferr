sideratum simpliciter, sive quatenus arduum, potest ge-
minam illam partem commovere.

Iamvero spectemus 1.⁰) partem concupiscibilem. Bo-
num et malum sensibile simpliciter spectatum, quod est
proprium illius partis obiectum — vel ita proponitur ani-
mae, ut nulla iam habeatur ratio eius praesentiae aut ab·
sentiae — vel repraesentatur ut absens ac futurum —-
vel apprehenditur tamquam praesens. Si primo modo
proponitur, respectu boni existit amor, respectu mali odium:
si secundo modo repraesentatur, quoad bonum absens exo-
ritur desiderium, quoad malum absens fuga sive exsecratio
quaedam: si tertio modo apprehenditur, gignitur de bono
praesente gaudium, de malo praesente tristitia (1).

Spectemus 2.⁰) partem irascibilem, cuius proprium
obiectum est bonum vel malum paratu arduum vel vitatu
difficile. — Bonum paratu arduum, illudque absens vel ap-
prehenditur obtineri posse vel secus. Si apprehenditur
posse obtineri, habetur spes, quae bonum ipsum arduum ve-
lut terminum possibilem intuetur atque expectat: si contra
apprehenditur non posse comparari, habetur desperatio.
Item malum evitatu difficile, illudque absens, vel est tale,
ut animal speret repelli posse, vel secus. Si p1·imum‚exi-
stit audacia, quae neglectis periculis malum quacumque

 

(1) « Bonum habet quasi virtutem attractivam‚ malum autem vir-
tutem repulsivam. Bonum ergo primo in potentia appetitiva causat
quamdam inclinationem seu aptitudinem seu connaturalitatem ad
bonum, quod pertinet ad passionem amoris, cui per contrarium re-
spondet odium ex parte mali. Secundo, si bonum sit nondum habi-
bitum, dat ei motum ad assequendum bonum amatum, et hoc per-
tinet ad passionem desiderii vel concupiscentiae, et ex opposito ex.
parte mali est suga vel abominatio. Tertio, cum adeptum fuerit bo-
num, dat appetitui quietationem quamdam in ipso bono adepto, et
hoc pertinet ad delectationem vel gaudium, cui opponitur ex parte
mali dolor vel tristitia ». Ita s. Thomas loc. cit.

