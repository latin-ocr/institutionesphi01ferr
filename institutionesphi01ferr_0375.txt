accedat ad puniendum impios positivum aliud nocumentum,
eo pacto quo debitum est, ut adeptioni ultimi finis accedat
pro bonis positiva alia remuneratio. —— Ut inquit S. Tho-
mas (1), «non solum qui contra Deum peccant, pu-
niendi sunt per hoc, quod a beatitudine perpetuo exclu-
dantur, sed etiam per experimentum alicuius nocivi. »
Cuius rei quatuor affert validas rationes. Priores duae
rationes praesertim considerentur: quarum altera probat
positivas alias poenas esse et ipsas iustas, altera vero
ostendit easdem esse necessarias ad humanam voluntatem
in officio continendam.

« Primo, poena debet proportionaliter culpae respon-
dere. In culpa autem non solum avertitur mens ab ul-
timo fine, sed etiam indebite convertitur in alia, quasi
in fines. Non solum ergo puniendus est qui peccat per
hoc, quod excludatur a fine, sed etiam per hoc, quod ex
aliis rebus sentiat nocumentum (2).

Amplius, poenae inferuntur pro culpis, ut timore
poenarum homines a peccatis retrahantur. Nullus autem
timet amittere id, quod non desiderat adipisci3 qui ergo
habent voluntatem aversam ab ultimo fine, non timent
excludi ab illo, Non ergo per solam exclusionem ab ul-
timo fine a peccando revocarentur. Oportet igitur pec-
cantibus aliam poenam adhiberi, quam timeant pec-
canteS.

Item, si quis eo, quod est ad finem, inordinate uti-
tur, non solum fine privatur, sed etiam aliud nocumen-

 

(Ι) Contr. gent. l. 111. c. 145.

(2) Hinc vides responsionem sequenti difficultati. Malitia culpae
est in hoc quod sit aversio ab ultimo fine. Atqui aversioni ab ul-
timo fine plene respondet amissio eiusdem. Ergo. Distingue animad-
vertendo malitiam culpae esse veluti duplicem: culpa enim est aversio
a Deo et conversio indebita in creaturas.

