— 114 -

sed etiam quod est ab ea indirecte, sicut ιι non agente.»
Itaque voluntarium directum est illud, quod procedit a
voluntate positive agente, ut e. g. est lectio :tut scriptio:
voluntarium indirectum est illud ‚ quod a voluntate pro-
cedit, quatenus agere omittit, (litando tamen agere etpolest
et debet. Quae postrema verba iure adduntur. Nam, ut
idem docet s, Thomas (1) ‚ « sciendum, quod non semper
id, quod sequitur ad defectum actionis , reducitur sicut
in causam in agenS‚ ex eo quod non agit, sed solum
tunc cum potest et debet agere.» Si e. g. videam mergi
hominem, et auxilium ferre omittam, cum possim3 mors
illius hominis censetur mibi voluntaria indirecte: si enim
possum, debeo ex naturali caritatis lege proximo in ex-
trema illa necessitate constituto subvenire (2).

DIVISIO 45¹ Dividitur voluntarium in voluntarium
in sc et voluntarium ‘in alio. — Illud est voluntarium in
se, quod a voluntate actu expresso intenditur. Sic e. g.
mors est voluntaria in se illi, qui venenum sumit, ut
finem Vitae suae imponat. Item si quis vindictae animo
ignem domui inimici sui applicet, ut illius divitias ibi
absconditas incendat, et hinc ut eum eiusque filios in maxi-
mam egestatem coniiciat3 domus destructio, atque amissio .
divitiarum, et familiae illius paupertas sunt ei voluntaria

(1) Loc. cit. S. Thomas rediens ad idem exemplum de navis
gubernatore, haec habet: α Si gubernator non posset navem dirigere,
vel non esset ei commissa gubernatio navis, non imputaretur ei
navis submersio, quae per absentiam gubernatoris contingeret.» Item
Ballerini , syn. de act. hum. num. 8.: « Voluntarium directum di-
citur, quod est a voluntate positive agente: voluntarium indirectum
dicitur, quod eatenus est a voluntate, quatenus agere omittit, cum
tamen agere possit ac debeat. » Cf. Franc. Amico, curs. theol. schol.
et mor. tom. HI. disput. ΙΙ. sect. III.

(2) Aliqui auctores voluntarium directum vocant positivum, in-
directum vero negativmn appellant.

