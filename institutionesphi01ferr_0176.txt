-155—

ex coactione s: hahent eodsm modo, si materialiter actio
consideretur trans„ si formaliter et respectu voluntatis
nego. Ad rat. add. dist. Metus et coactio sunt causa ac-
tionis eodem modo nego, alio et aiio modo, nimirum
metus est causa moralis, coactio vero est causa physica
actionis cine. Ut iam diximus, ipsa coactio producit
physice actionem, contranitente voluntate, metus vero
non physice efficit ipse actionem, sed movet voluntatem
ad eliciendum aut imperandam aliquem actum, quem
voluntas in aliis rerum adiunctis non poneret (Ι).

IV. Instant. Atqui metus est causa physica ipsius actio-
nis— Etenim dicendum sane est, metum esse causam
physicam actionis, si ille, cui metus incutitur, non potest
agere aliter quam agit, atque se se habet tamquam me-
rum instrumentum, quod ab altero movetur. Atqui ille,
cui metus incutitur, non potest agere aliter quam agit,
atque se se habet tamquam merum instrumentum, quod
ab altero movetur. Ergo metus est causa physica actionis,
— Resp. Dist. mai. dicendum est metum esse causam
physicam actionis, si ille, cui incutitur, non potest phy-
sica impossibilitate agere aliter quam agit, et si vere est
merum instrumentum, quod ab altero movetur physice,
eo pacto quo securis movetur ab artifice vela milite

 

(1) Apte s. Th„ 1. 2. q. 6. a. 7. ad 2¹''.: « Ea, quae aguntur per
metum et per vim, non solum differunt secundum praesens et fu-
turum, scd etiam secundum hoc, quod in eo, quod agitur per vim,
voluntas non consentit, sed omnino est contra motum voluntatis:
sed id, quod per metum agitur, fit voluntarium ideo quia motus
voluntatis fertur in ipsum, licet non propter se, sed propter aliud3
scilicet ad repellendum malum, quod timetur: sufficit enim ad ra-
tionem voluntarii, quod sit propter aliud voluntarium. Voluntarium
enim est non solum quod propter seipsum volumus, ut finem, sed
etiam quod propter aliud volumus, ut propter finem. Patet ergo,
quod in eo, quod per vim agitur, voluntas interior nihil agit.»

