tentiis iudicum iura constituerentur, ius esset latrocinari,
ius adulterare, ius testamenta falsa supponere, si haec
suffragiis aut scitis multitudinis probarentur. Quae si tanta
potestas est stultorum sententiis atque iussis, ut eorum
suffragiis rerum natura vertatur, cur non sanciunt, ut
quae mala perniciosaque sunt, habeantur pro bonis et
salutaribus? aut cur, cum ius ex iniuria lex facere possit,
bonum eadem facere non possit ex malo? Atqui nos le-
gem bonam a mala nulla alia nisi naturae norma divi-
dere possumus; nec solum ius et iniuria natura diiudica-
tur, sed omnino omnia honesta et turpia. Nam et com-
munis intelligentia nobis notas res efficit, easque in animis
nostris inchoavit, ut honesta in virtute ponantur, in vitiis
turpia. Ea autem in opinione existimare, non in natura
posita dementis est.»

II. Spectemus sectando eos, qui legem quidem natu-
ralem reiiciunt, non vero positivam divinam.

α) In hac sententia illud consequeretur, Deum quid-
quid praecipit, ita praecipere, ut posset non praecipere,
seu quidquid praecipit, praecipere libere: quidquid vero
prohibet, ita prohibere, ut posset nou prohibere, seu
quidquid prohibet, prohibere libere. Sed hoc consequens
est falsum, utiam superius diximus (1). Ergo cum iure
a falsitate consequentis arguatur ad falsitatem anteceden-
tis, restat sententiam hanc esse falsam.

β) Rursus, illud etiam consequeretur, bonum et ma-
lum morale sola naturali ratione dignosci ab homine non
posse, sed ad bonum et malum morale discernendum
absoluta et physica necessitate (non tantummodo relativa
et morali) prorsus requiri positivam Dei revelationem.
Sed hoc etiam consequens est falsum. Ergo falsa est
etiam sententia, ex qua consequitur.

 

(1) Cf. thesim XXII. argum, lv, pag. 186,

