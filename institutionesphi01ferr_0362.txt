- 342 -
necessarium attributum (1). Quae ut melius intelligantur,
duo praenotabimus, qnid sit et quotuplex sit sanctio.

Quemadmodum omnis lex atque obligatio, ita etlam
sanctio debet sub duplici respectu considerari, active ni-
mirum et passive. Si active spectetur, est decretum legi-
slatoris, per quod is determinat bonum seu praemium
obtinendum ab illis, qui legem custodiant, malumque
seu poenam luendam ab illis, qui legem violent. Sin
autem spectetur passive, est ipsum hoc bonum vel malum,
quod legislator pollicetur vel minitatur pro legis obser-
vatione vel violatione.

Porro sanctio sive active sive passive considerata du·
plex est, nempe perfecta vel imperfecta. Est pm'fectct, quando
ei competunt duae hae notae, videlicet ut sit insta, ut
sit sufficiens: insta i. e. convenienti proportione respondens
merito bonae actionis vel malvae actionis demerito, suf-
ficiens i. e. ex se apta ad humanam voluntatem in officio
ac legis custodia retinendam. Si qua ex hisce duabus notis
desit, sanctio erit vel nulla vel imperfecta.

128. DEMONsTRATIO. Deum naturalem legem perfecta
sanctione communivisse, probatur ex infinitis Dei legisla-
toris attributis, praesertim vero ex infinita eius sapientia,
iustitia, sanctitate ac maiestate.

I. Ex infinita Dei sapientia ac iustitia. — Omnis
iudex, omnis superior, si sapiens sit et iusum, subditOS,
qui boni sunt et leges custodiunt, laudibus ac praemiis
congruis cumulat, subditos autem, qui mali sunt ac leges
violant, vituperiis afficit ac congruis poenis: qui aliter se
gerat, is reprelienditur tamquam iudex vel superior insi·-
piens et iniustus, quippe qui indifferenter se habet erga
bonos et malos. Atqui Deus est omnium hominum iudex

(ι) Cf. Meyer, lnstitut. Iur. nat. pars 1.¹³ num. 261.

