potest quidem facere aliqua praecepta vel statuta, non
tamen quae proprie habent rationem Iegis, » neque enim
proprie sunt aliquid commune et stabile.

Dicitur 5.⁰) promulgata. — Recte monet Suarez (1),
-quod « promulgatio, ut ex vi ipsius vocis constat, di-
citur respectu legis externae (2): nam promulgatio dicit
publicationem legis, perquam possit a subditis cognosci» (3).
Itaque promulgatio est certe de ratione legis passive
inspectae in statu suo exteriori.

Quod vero attinet ad legem active inspectam in
statu suo interiori, est differentia inter legem divinam
aeternam et legem humanam temporalem. Illa prior, ut
-docet idem Suarez (4), « censetur consummata et per-
fecta eo ipso quod in mente legislatoris stabilita est,
aliae vero leges non consummantur donec actu promul-
gentur. » Quae melius et facilius intelligentur in quae-
stione, quam statim aggrediemur, de lege aeterna in
specie. Restat igitur promulgationem esse de ratione legis
etiam active spectatae, si forte seponas legem aeternam
« in qna, ut aeterna est, non habet Iocum propria promul-
gatio (5) », quin tamen in ea deficiat ratio verae legis

(1) De leg. 1. 1. c⁴ 11. num. 1.

(2) De duplici hac legis consideratione statim sermo erit in
thesi sequente.

(3) Adnotetur haec definitio promulgationis. Ab aliis definitur:
publica legis denunciatio facta auctoritate superioris in loco publico
sive voce praeconis sive alia quavis publica ratione scu solemni-
tate. Nota promulgationem differre a divulgatione. Divulgatio non
est necessaria ad valorem legis, quemadmodum necessaria est pro-
mulgatio iuxta sensum in tlicsi explicatum. Quin imo, promulgatio
videtur esse dc essentia legis, non autem sola proprietas fluens ab
eiusdem essentia, ut plures docent auctores. Hac enim de re aliqua
viget controversia, speculativa potius, ut videtur, quam practica.

(4) De leg. l. IL c. 1. n. 11.

(5) Ibidem loc. nup. cit.

