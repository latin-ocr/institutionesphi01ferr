...239-

nes intrinseca praeditas moralitate constituere materiam,
circa quam lex naturalis versatur. Hinc sequentia prin-
cipia sint fixa ac rata.

Ι. Quae actiones sunt de se malae, eae omnes absque
ulla exceptione cadunt sub legem naturalem negativam
seu prohibentem, i. e. eius sunt obiectum. -- Tales V. g.
sunt blasphemia, parricidium, patriam prodere, alteri no-
cere etc. Hae de se malae actiones sunt in omnibus et
singulis momentis, in omnibus et quibuslibet adiunctis
tales. Hinc lex naturalis eas prohibens obligat semper et
pro semper, in omnibus momentis, in quibuslibet adiunctis,

H. Quae actiones ita sunt de se bonae, ut earumdem
oppositum sit de sc malum, eae cadunt sub legem natu-
ralem affirmativam seu praecipientem, eiusque sunt obie-
ctum. — Tales e. g. sunt cultus Dei, amor parentum,
patriae etc. Hoc sensu dixit Suarez (1), « ius naturale
complecti omnia praecepta seu principia moralia, quae
evidentem habent honestatem necessariam ad rectitudi-
nem morum, ita ut opposita moralem inordinationem
seu malitiam evidenter contineant. » Porro huiusmodi
actiones non in omnibus et singulis occasionibus seu mo-
mentis sunt tales, ut earum omissio sit de se mala: hinc
fit, ut lex naturalis eas praecipiens obliget non pro omni-
bus, sed pro illis occasionibus seu momentis, in quibus
omissio talium actionum esset per se et intrinsece mala.
Ergo lex naturalis affirmativa obligat quidem semper sed
non pro semper: atque hac in re valde differt a lege na-
turali negativa. « Praecepta negativa, ita S. Thomas (2),

(1) De leg. l. II. c. 7. num. 4.

(2) Comment. in ep. ad Rom. cap. XIII. lect. 2. Cf. Suarez,
de leg. l. ΙΙ. c. 13. n. 4. Haec differentia inter legem naturalem
negativam et affirmalivam est ob oculos habenda in pluribus iisque
gravissimis quaestionibus, praesertim vero in quaestione de numu--
tabilitate legis naturalis.

¹9

