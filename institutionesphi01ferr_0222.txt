-202—

se movendi de loco ad locum, exeundi domo, pergendi
ad campum etc. Atqui hae ipsae actiones siin individuo
inspiciantur, non sunt amplius indifferentes, sed vel
bonae evadunt vel malae ratione circumstantiae alicuius,
sin minus ratione finis operantis. Ergo nullae sunt actio-
neS‚ quae in individuo consideratae sint indifferentes.

Probatur minor. Vel homo praedictas actiones ponit
in debitis adiunctis loci, temporis, modi, atque etiam
intendendo finem debitum, vel non. Si primum, patet
actionem esse bonam. Sin alterum, actio est mala, quia,
quemadmodum ens rationale facere tenetur, non ponitur
actio ordinate i. e. in adiunctis debitis vel non intenditur
finis debitus. α Oportet, inquit S. Thomas (Ι), ut qui-
libet individualis actus (de illis actibus potissimum lo·-
quitur, qui ex obiecto sunt indifferentes) habeat aliquam
circumstantiam, per quam trahatur ad bonum vel malum,
ad minus ex parte intentionis finis. Cnm enim rationis
sit ordinare, actus a ratione deliberativa proceden8‚ si
non sit ad debitum finem ordinatus, ex hoc ipso repu-
gnat rationi, et habet rationem mali: si vero ordinetur
ad debitum finem, convenit cum ordine rationis, unde
habet rationem boni. Necesse est autem quod vel ordi-
netur vel non ordinetur ad debitum finem. Unde necesse
est omnem actum hominis a deliberativa ratione pro-
cedentem in individuo consideratum bonum esse vel
malum. ›>

(1) In 1. 2. q. 18. a. 9. Quo in articulo hoc praestituit ante omnia,
tres esse fontes vel principia moralitatis, obiectum, circumstantias,
finem operantis. «Actus moralis non solum habet bonitatem ex
obiecto, a quo habet speciem, sed etiam ex circumstantiis (quas in-
ter primum tenet locum finis operantis), quae sunt quasi quaedam
accidentia. Sicut aliquid convenit individuo hominis secundum ac-
cidentia individualia, quod non convenit homini secundum ratio-
nem speciei. » Vide etiarn Ι. sent. dist. 1. q. 3. ad 3.¹¹¹

’.ιυ- ,

