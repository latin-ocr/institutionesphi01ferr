——221—

11² conditio est, ut opus sit liberum non solum a
coactione, sed etiam a necessitate. Nemo sane laude vel
praemio afficit aliquem propter illa, quae ex naturali
necessitate seu physica ad unum determinatione posuit.
Insuper meritum est posterius imputabilitate, quae , ut
diximus, supponit in actu libertatem (1). Hinc ait s.Au-
gustinus (2): ‹< Et poena iniusta esset et praemium, si
homo voluntatem non haberet liberam. ))

IIIa conditio est, ut actio afferat bonnm illi, apud
quem dicitur meritoria. Omnes sane intelligunt se posse
quidem postulare donum vel liberalem largitionem, non
autem exigere praemium vel debitam recompensationem
ab illo, cui actionibus suis nihil boni contulerunt. Hinc
e. g. si Titius vitam servaverit Caio, apud hunc Titius
meretur, non autem apud me, nisi quatenus Caius ad
me pertineat ut consanguineus, concivis, serVuS, subdi-
tus etc. (3).

IVa conditio est, ut actio sit a remuneratore explicite
et formaliter, vel saltem implicite et virtualiter acceptata ad
mercedem. « Acceptatio, ut arguit Palmieri (4), remuneraturi

(1) κ Meritum et demeritum, ait Tongiorgi l. e.‚ sunt quidam
imputabilitatis effectus. »

(2) Lib. 2. de lib. arb. c. 1. Hinc de libero arbitrio ait Dantes,
Purg. XV111.:

Quest'e il principio la, onde si piglia
Cagion di meritare in voi, secondo
Che buoni e rei amori accoglie e viglia.

(3) Apposite Esparza, 1, cit.: ‹< Cum homo dum retribuit ac
recompensat, patiatur iacturam aliquam alienando a se bonum, quo
fit retributio et recompensatlo, neque sit rationabile, ut quis vel
minimam in bonis suis iacturam patiatur in favorem eius, qui non
tantundem sibi profuerit3 patet hominem teneri non posse ad re-
compensandum opus inutile respectu sui. >⁷

(4) De gratia habit. (tract. lithogr. ed.) th. XXIII. ab init.

