-· 374 ’-

potest Deus aliarum etiam actionum omissionem vel po-
sitionem ab homine exigere, in maius scilicet submissio-
nis ac dependentiae signum. Etenim Deus est absolutus
dominus hominis, quippe qui ipsius est creator. Atqui
absolutus dominus rei alicuius potest de re absolute sua
disponere, idque qnomdocmnqne voluerit: siquidem res
illa ad ipsum pertinet absolute, ipseque rei illius domi-
nus est absolutus. Ergo potest Deus de homine quo-
modocumque velit disponere: et quandoquidem obligare
aliquem ad aliquid agendum vel omittendum nil est
aliud, nisi de eius actionibus disponere: hinc potest Deus
hominem quantumcumque et quomodocumque ultra na-
turalem legem obligare. Itaque potest prohibere homini
illas etiarn actiones, quae de se malae non sunt, et prae-
cipere actiones illas, quae non sunt de se necessariae,
exigendo tum alios ob fines, tum in plenius divinae suae
maiestatis obsequium priorum illarum actionum omissio·
nem aliarumque positionem. Quare ut potest existere et
de facto existit lex divina naturalis, sic potest existere
lex divina positiva.

Adde lertio, posse sane Deum pro sua in homi-
nem bonitate ipsum elevare ad ordinem naturali or-
dine altiorem atque ad finem dirigere beatitudinis super-
naturalis, quae excedit proportionem naturalis facultatis
humanae (1). Qua in hypothesi necessarium erit, ut
supra legem naturalem homo dirigatur ad ordinem illum
finemque supernaturalem lege positiva divinitus data (2).

(1) Vide super. num. 24. pag 68.

(2) Ad rem s. Th„ 1. 2. q. 91. a. 4: ·« Per legem dirigitur homo
ad actus proprios in ordine ad ultimum finem. Et si quidem homo
ordinaretur tantum ad finem, qui non excederet proportionem na·
turalis facultatis hominis, non oporteret quod homo haberet aliquid γ
directivmn cx parte rationis supra legem naturalem et legem hu— Ι

