—286—

tentiam cum babitu: conscientia vero nominat applicationem
quamdam legis naturalis ad aliquid faciendum vel omitten-
dum.» Differentiam inter legem naturalem et conscientiam
moralem sic plenius assignat Suarez (1): « Lex dicit·
regulam generaliter constitutam circa agenda, conscientia
vero dicit dictamen prat-ticum in particulari: unde potius
est applicatio legis ad particulare opus. Ex quo etiam fit
ut conscientia latius pateat, quam lex naturaliS, quia non
tantum applicat legem naturalem, sed etiam quamcumque
aliam sive divinam sive humanam. Immo conscientia non
solum applicare solet veram legem, sed etiam existima-
tam: quo modo interdum datur conscientia erronea; lex
autem erronea dari non potest, nam eo ipso non erit
lex, quod maxime verum est de lege naturali, quae Deum
habet auctorem. Denique lex proprie fertur de agendis,
conscientia autem etiam versatur circa ea quae iam facta
sunt3 et ideo illi tribuitur non solum ligare, sed etiam
accusare, testificari et defendere. ›> Scilicet conscientia est
duplex: antecedens et consequens actionem. Antecedens
supponit legem, quam applicat actioni ponendae, ut hu-
ius habitudinem ad legem, i. e. eius vel conformitatem
cum lege vel a lege difformitatem, cognoscat, cognitam-
que manifestet voluntati. Consequens autem supponit
non modo legem, sed etiam actionem iam ex voluntatis
electione positam, eamque, si mala sit, reprobat, unde
angor animi ac remorsus, sin autem sit bona, approbat,
unde pax animi ac securitas (2). Quae omnia ex tractatu
de conscientia morali melius intelligentur.

 

(1) De leg. l. ΙΙ. c. ς. n. 15.
(2) De bac animi pace ac securitate ita Dantes, Inf. XXVIII.
Conscienzia m' assicura,

La buona compagnia‚ che l'uom francheggia,
Sotto l’osbergo del sentirsi pura.

