excitat vel de industria fovet atque acuit illos sensitivi
appetitus motus in bonum sensibile. Dixi, potissimum.
Etenim in aliis etiam casibus habetur consequens haec
concupiscentia, e. g. cum voluntas non impedit hos sen·-
sitivi appetitus motus, quos posset et deberet impedire,
qui casus est voluntarii indirecti seu negativi (1).

49. DEMoNs-TRATio. Spectabimus primo concupiscen-
tiam consequentem, tum vero concupiscentiam ante-
cedentem.

Ι. Concupiscentia consequens pendet a voluntate
elective agente, seu tum voluntaria est tum libera. Atqui
causa voluntaria et libera non tollit voluntarium nec li-
berum in actu, qui ab ipsa consequitur. Ergo concupi-
scentia consequens non tollit voluntarium nec liberum
in actu, qui ex ea ponitur. Illud redit principium, quod
de ignorantia vincibili agentes statuebamus cum s. Thoma:
« quum ipsa sit voluntaria, non potest causare simpliciter
involuntarium» (2).

(1) « Passio est motus appetitus sensitivi. Appetitus autem sen-
sitivus potest se habere ad liberum arbitrium et antecedenter et con-
sequenter. Antecedenter quidem, secundum quod passio appetitus
sensitivi trahit vel inclinat rationem vel voluntatem. Consequenter
autem, secundum quod motus superiorum virium, si sint vehemen-
tes, redundant in inferiores. Non enim potest voluntas intense mo-
veri in aliquid, quin excitetur aliqua passio in appetitu sensitivo. »
Ita s. Th„ 1 2. q. 77. a. 6. Cf. Suarez, in 1. 2. tract. Il. disp 3.
sect. 3 n. 1.

(2) Recte s. Thomas ait, loc. cit, quod concupiscentia c< con-
sequens non diminuit peccatum, sed magis auget, vel potius est si-
gnum magnitudinis eius: in quantum scilicet demonstrat intensio-
nem voluntatis ad actum peccati. » Hunc locum exponit Suare2,1. c.
n. 6. Addit Tongiorgi‚ Eth. num. 12o.: «Licet concupiscentia con-
sequens ita deinde effervescat, ut etiam rationis usum impediat,
nihilominus de voluntarii ratione nihil imminuit: immo quidquid ex
eius influxu tunc fit, voluntarium in causa censendum est.»

