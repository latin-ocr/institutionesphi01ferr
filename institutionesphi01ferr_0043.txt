—2'—

2

dinatur ut formalem gloriam Deo tribuat. Adde 2⁰) Deum
revera velle sibi gloriam ex tota hac creaturarum colle-
ctione. At gloria vero et proprio sensu non est nisi gloria
formalis, cuius obiectum et basis est gloria fundamentalis:
siquidem tantummodo gloria formalis, si proprie loqui
velimus, est clara cum, laude notitia. Vult ergo gloriam
formalem. Sed sola creatura intellectu praedita est capax
reddendi Deo gloriam formalem. Ergo vult Deus ex crea-
tura intelligente gloriam formalem, etad hoc illam creat,
ut Factorem suum cognoscat, revereatur, amet et laudet.
«Sicut mundum, inquit Lactantius (1), propter hominem
machinatus est, ita ipsum propter se, tamquam divini
templi antistitem, spectatorem operum rerumque caele-
stium. Solus enim est, qui sentiens capaxque rationis
intelligere possit Deum, qui eius opera admirari, virtutem
potestatemque perspicere: idcirco enim consilio , mente,
prudentia instructus est. Ideo solus praeter ceteras ani-
mantes rectus corpore ac statu factus est, ut ad contem-
plationem parentis sui excitatus esse videatur. Ideo ser-
monem solus accepit ac linguam cogitationis interpretem,
ut enarrare maiestatem domini sui possit. Postremo, id-
circo ei cuncta subiecta sunt, ut factori atque artifici Deo
esset ipse subiectus.»

Haec omnia, quae diximus, ita summatim exhibet
Lessius (2): «Finis qui intenditur in omnibus creatis est
gloria Dei, quae consistit in duobus, sed diverso modo.
Nam obiective consistit in eo quod divinae perfectiones ,
potentia, sapientia, misericordia, iustitia, ceteraque attri—
buta in creaturis tamquam in effectis et quasi speculis
resplendeant: formaliter vero consistit in eo quod crea-
tura rationalis illas cognoscat, amet, veneretur et laudet ›>.

(1) L. de ira Dei c. 14.
(2) Comment. in 1. 2. q. de ult. sine art. S.

