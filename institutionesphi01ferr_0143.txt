—123—

tias? Breviter, est efficax volitio‚ qua voluntas movet
seu applicat alias potentias ad actus earum proprios po-
nendos,

Quaerendum secundo est, quaenam sint hae poten-
tiae, in quas voluntas potest imperium exercere? « Vo-
luntas, respondet s, Thomas (1), per modum agentis
movet omnes animae *potentias ad suos actus praeter
vires naturales vegetativae partis (2), quae nostro arbitrio
non subduntur. » Et sane potest inprimis unus actus
voluntatis ab alio eiusdem voluntatis actu imperari, ut
quando e. g. ab intentione finis imperantur electio usus-
que niediorU111(3). Potest insuper voluntas imperium
exercere in intellectum, applicando ipsum ad considera-
tionem rei alicuius vel ipsum ab eadem avocando‚ atque
praeterea in iis, quae non adeo convincunt intellectum,
eum flectendo ad assensum (4). Potest etiam imperium
habere in imaginationem seu phantasiam, eam conver-
tendo ad obiectum aliquod vel ab obiecto aliquo retra-

 

(1) In 1. 2. q. 82. a. 4.

(2) Nisi forte indirecta, quasdam imperando operationes, quae
-vegetationi inserviunt.

(3) Sic actus habentur, qui participant de elicitis et imperatis:
et hinc aliqui auctores divisioni actuum in elicitos atque imperatos
addunt membrum, illorum videlicet qui eliciti simul sunt et impe-
rati. Vide Becanum, de act. lium. c. 111. q. 6.

(4) Cf. s, Th„ 1. 2. q. ¹7· a. 6. Ubi haec habet: ε( Si fuerint ta-
lia apprehensa, quibus naturaliter intellectus assentiat, sicut prima
principia, assensus talium vel dissensus non est in potestate nostra,
sed in ordine naturae: et ideo proprie loquendo naturae irnperio
subiacet. Sunt autem quaedam apprehensa, quae non adeo convin-
cunt intellectum, quin possint assentire vel dissentire, vel saltem as-
sensum vel dissensum suspendere propter aliquam causam: et in ta—
libus assensus ipse vel dissensus in potestate nostra est et sub im-
perio cadit⁴ » Hinc passim dicimus intellectum ad assensum moveri

’ vel ab evidentia rei vel ab influxu seu imperio voluntatis.

