- 243 ..-
in bonum finale, quod tale vere sit, non autem tantum-
modo apparenter.

Quod insuper bonum huiusmodi finale debeat esse
⁴commune, ex eo patet, quod si ordinatio respiciat imme-
diate et directe bonum particulare seu privatum, tunc
iuxta communem hominum concipiendi loquendique mo-
dum non tam obtineat lex, quam simplex statutum, ’
praeceptum vel applicatio legis,

Et sane lex se habet in ratione practica, sicut prima
principia se habent in ratione speculativa (1). Sed haec
principia sunt universalia et communia. Ergo etiam lex
>debet esse universalis et communis. Sed talis non est,
vsi ordinetur immediate et directe in bonum particulare
et privatum alicuius individui. Ergo debet immediate et
directe ordinari ad bonum commune. Ad hoc vero sufficit,
ut generaliter feratur et immediate respiciat bonum
commune, etsi non obliget omnes et singulos subdi-
tos (2).

Dicitur 4⁰) ab eo, qui curam communitatis habet.
— Quibus verbis significatur, quinam sit ille, qui legem
aliis ferre potest, seu quinam lator legis et effector esse
queat. Cum lex non modo sit directiva et illuminativa,
sed etiam motiva et obligativa, ille solus potest esse le-
gislator, qui alios non modo dirigere et illuminare, sed
etiam moraliter adigere et obligare potest ad aliquid
agendum vel omittendum. Atqui non aequalis relate ad
aequalem, sed tantummodo praestare id potest superior
relate ad inferiorem seu subditum: superior autem alio-
rum non est nisi ille, cui communitatis alicuius cura est

(1) Hanc comparationem saepe inculcat s. Th„ 1. 2. q. 90. a.
2. ad 3., q. 94. a. 2. et aliis in locis.
(2) Cf. Suarez, dc leg. l. 1. C. 6. ct 10.

