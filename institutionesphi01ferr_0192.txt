prem-ae, quibus scilicet aliae subordinatae sunt, quaeque
alteri non subordinantur. — Classis 2.·“· continet rela-
tiones, quibus homo refertur ad alias huius rerum uni-
versitatis compartes, nempe relationem domini in ordine
ad creaturas irrationales, et socii (1) relate ad ceteros
homines. —- Classis 3.³ continet relationes, quibus fa—
cultates variae, quas homo in se habet, nectuntur, nempe
subordinationem facultatum omnium inferiorum ad in-
tellectum et voluntatem, atque etiam coordinationem ip-
sarum facultatum inferiorum inter se (2).

Hae relationes fundantur in ipsis essentiis ac naturis
rerum et immediate procedunt ab ipsiS, ac proinde sunt
immutabiles et necessariae, quemadmodum immutabiles et
necessariae sunt essentiae ac naturae (3), a quibus fluunt
quasque potuisset Deus uon condere seu existentia non do-
nare, sed si e statu possibilitatis in existentiam vocet, iam
nequit efficere, ut certis illis notis eaedem non constent
nec certis iis relationibus inter se devinciamur.

Iamvero harum omnium relationum complexum uno
vocabulo appellamus ordinem naturalem, et conformita-
tem cum variis hisce relationibus appellamus conformita-
tem seu convenientiam (4) cum ordina naturali. Appellari
etiam solet convenientia cum natura rationali: idem enim
exprimitur, ut iam diximus, per naturam rationalem et

(ι) Est enim homo, ut suo loco demonstrabimus, natura sua
socialis, i. e. naturaliter factus ad socialem curn aliis vitam agendam.

(2) Cum natura humana sit una, et opus sit sapientissimi Ar-
tificis, hinc multiplices, quae in homine sunt, facultates, nequeunt
non esse ad invicem ordinatae.

(3) Vide quae in Ontologia traduntur de essentiis rerum, quo-
modo eae sint immutabiles, indivisibiles, necessariae et aeternae.

(4) Cf. SuareZ, in 1. 2. tract. III. dist. 2. sect. 2. n. 13„ ubi ex-
plicat duplicem sensum, quo sumi potest vocabulum hoc conve-
nientia.

nessae-„2 -

