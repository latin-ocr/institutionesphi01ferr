-373-

seu latorem legis, aliud vero est esse praeconem seu
proclamatorem legis ab alio conditae (Ι)

138. DEMONSTRATIO. Duas haec thesis habet partes,
quarum prior agit de possibilitate, altera de existentia
legis positivae.

Ι. Illud primo est omnino perspectum, posse Deum
legem naturalem, quam per nativum rationis lumen ma-
nifestat, amplius externis signis declarare et sic legem
ferre saltem quoad promulgationis modum positivam.
Quod si Deus praestet, id sane erit habendum tamquam
ingens divinae bonitatis beneficium atque humanae infir-
mitatis auxilium permagnum. Neque enim, ut iam dixi-
mus, lex naturalis quoad omnia et singula, quibus constat,
praecepta est omnibus indiscriminatim perspicua, neque
ipsa prima eius principia adeo clara sunt, ut nequeant
maiori adhuc firmiorique notitia intelligi ab homine ac
teneri, neque etiam talia sunt, ut in improbis propter
exsuperantiam peccatorum non obscurentur atque per
consuetudinem peccandi non obtenebrentur (2). Itaque
si naturalem legem revelet, hoc efficit Deus, ut omnia
eius praecepta « ab omnibus expedite et nullo admixto
errore cognosci possint» (3).

Insuper secundo praeter actiones de se malas, quas
per legem naturalem prohibet, atque actiones de se bo—
nas ac necessarias, quas per eamdem legem praecipit,

 

(1) Ut boc melius intelligatur, iuvat addere haec alia Suaresii
verba, l. II. c. 4. num. 8.: « Lex humana pervenit ad subditos me-
diante homine, non tantum ut causa per accidens (ut sic dicam), id
‘est proponente ct applicante, secl etiam nt causa par se, iul est con-
stituente ipsam legem. Nam a voluntate hominis legislatoris habet
proxime suam virtutem et efficaciam »

(2) Haec fere sunt vei-ba s, 'rhomae 1 2. q. 98. a. 6.

(3) Concil. Vatic. sess. 111. cap. 2.

