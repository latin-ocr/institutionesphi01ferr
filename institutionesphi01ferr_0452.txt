— ‘432 —

ARTICULUS II.

De virtutibus moralibus.

160. « Mihi videtur, inquit s. Augustinus (Ι), quod
definitio vera et brevis virtutis: ordo est amoris». Quam
definitionem sic alio loco (2) explicat: «In hac vita vir—
tus non est, nisi diligere quod diligendum est. Id eligere,
prudentia est: nullis inde averti molestiis, fortitudo est:
nullis illecebris, temperantia est: nulla superbia, iustitia
est. Quid autem eligamUS‚ quod praecipue diligamus, nisi
quo nihil melius invenimus? Hoc Deus est, cui si dili-
gendo aliquid vel praeponimus vel aequamus, nosipsos
diligere nescimus». -— [dem s. Doctor hanc aliam tra—
dit definitionem virtutis (3): «Virtus est bona qualitas
mentis, qua recte vivitur, qua nemo male utitur, quam
Deus in nobis sine nobis operatur. » Haec postrema verba,
quam Deus in nobis sine nohis operatur, respiciunt vir-
tutes infusas et supernaturales, de quibus sermo nobis non
estin morali philosophia (4): iis ergo omissis, reliqua
definitionis pars convenit iis virtutibus, de quibus nobis
est agendum, nempe virtutibus acquisitis et naturalibus.

161. Aristoteles, in libro secundo Ethic.‚ primo qui-
dem animadvertit, duo esse virtutum genera, unum earum
quae in ratione inhaerent et dicuntur intellectuales, alte-

 

(Ι) De civit. Dei 1. XV. c. 22.

(2) ln epist. CLV. num. 13Δ

(3) ln 2. de lib. arb. c. 19. Item contr. Iulian. c. 3. Hanc de-
finitionem explicat 5. Thomas, in 1. 2. q. 55. a. 4., quaest. disp. de
virtut. q. l. a. 2.

(4) Vide super. num. 56. pag. 161.

